
                        ஐரோப்பாவின் தோல்வி


நமது நிருபர்
நவம்பர் 5, 2021
11/5/2021 9:50:06 PM



உலக சுகாதார அமைப்பின் ஐரோப்பிய விவ காரங்களுக்கான இயக்குநர் ஹன்ஸ் குளூஜ் வியா ழனன்று அளித்துள்ள பேட்டி அதிர்ச்சியை ஏற் படுத்துகிறது. உலகளாவிய முறையில் கொரோனா பாதிப்பு கணிசமாக குறைந்திருக்கிறது என நம்பப்பட்டு வரும் நிலையில், அடுத்த மூன்று மாதங்களில் ஐரோப்பிய நாடுகளில் மட்டும் சுமார் 5 லட்சம் கொரோனா மரணங்கள் நிகழக்கூடும் என அவர் எச்சரித்துள்ளார். ஏற்கெனவே உலகம் முழுவதும் சுமார் 14 லட்சம் பேர் கொரோனா பாதிப்பால் மரணமடைந்துள்ளனர்.
ஐரோப்பா மற்றும் மத்திய ஆசியாவின் ஒவ்வொரு நாடும் கொரோனா பாதிப்பின் கடுமை யான அச்சுறுத்தலில் சிக்கியுள்ளன எனக் குறிப் பிடும் ஹன்ஸ் குளூஜ், ஐரோப்பிய மண்டலத்தி லுள்ள 53 நாடுகளுமே கவலைக்குரிய இடத்தில் தான் உள்ளன என்கிறார். கடந்த ஒரு வாரத்தில் மட்டும் இந்த நாடுகளில் கொரோனா பாதிப்பு 6 சத வீதத்திலிருந்து 12 சதவீதமாக அதிகரித்துள்ளது. கடந்த வார கணக்கின்படி, தற்சமயம் உலகம் முழுவ தும் பதிவு செய்யப்பட்டுள்ள கொரோனா பாதிப்பில் 59 சதவீதம் பேர் ஐரோப்பா மற்றும் மத்திய ஆசியா வை சேர்ந்தவர்கள்; கொரோனா மரணங்களில் ஒட்டுமொத்த உலகில் 48 சதவீதம் பேர் இந்த பிராந்தியத்தை சேர்ந்தவர்கள். 
கடந்த ஒரு  வார காலத்தில் மட்டும் ஐரோப்பா முழுவதும் மருத்துவமனைகளில் இரண்டு மடங்கு அதிகமான நோயாளிகள் குவிந்திருக்கிறார் கள். பூமியின் வடக்கு மண்டலத்தில் தீவிர குளிர் காலம் துவங்கியுள்ள நிலையில் கோவிட் 19 வைரசின் டெல்டா வகைப் பிறழ்வுகள் தீவிரமாக பரவி மரணத்தை ஏற்படுத்துகின்றன என்ற விபரங்கள் வெளியாகத் துவங்கியுள்ளன. 
ஐரோப்பிய நாடுகளின் சுகாதார நெருக்கடி யின் உண்மை முகம் இப்படி இருக்க, கடந்த பல மாதக் காலமாக கணிசமாக கொரோனா பரவல் மற்றும் மரணங்களை கட்டுப்படுத்தியுள்ள சீனா, வியட்நாம் போன்ற நாடுகளைப் பற்றியே ஐரோப்பிய கார்ப்பரேட் ஊடகங்கள் எதையாவது எழுதிக் கொண்டேயிருந்தன. ஆனால் முதலாளித் துவ நாடுகளான ஐரோப்பிய நாடுகளில் இன்னும் பெருவாரியான மக்களுக்கு தடுப்பூசி கூட செலுத்தப்படவில்லை என்ற உண்மைகளை அந்த ஊடகங்கள் மறந்தும் வெளிப்படுத்தவில்லை.
பிரான்ஸ், பிரிட்டன், ஜெர்மனி, இத்தாலி, கிரீஸ்  உள்ளிட்ட நாடுகளிலும் கூட தடுப்பூசி இன்னும் முழுமை பெறவில்லை.  கொரோனா தொற்றைத் தடுப்பதற்கு முதலாளித்துவ மருத்துவ உலகில் தடுப்பூசியை தவிர வேறு கருவியில்லை என்ற நிலையில், தடுப்பூசி செலுத்தப்படாமல் ஏராளமான தொழிலாளர்கள் வேலைக்கு செல்ல வேண்டிய நிர்ப்பந்தம் ஏற்பட்டது; அன்றாட வாழ்க்கைப் பாட்டிற்காக அனைவரும் அலைந்து திரிய வேண்டிய நிலை தீவிரமடைந்தது. இதன் விளைவு கொரோனா தொற்று பரவலும் மரண விகிதமும் மீண்டும் அதிகரித்துள்ளன. பிரான்சில் ஒரே நாளில்  பாதிப்பு  எண்ணிக்கை 10 ஆயிரமாக அதிகரித்துள்ளது. ஜெர்மனியில் 35 ஆயிரமாக அதிகரித்துள்ளது. 
சீனாவில் எந்தவொரு நகரிலேனும் வெறும் 10 பேருக்கு பாதிப்பு உறுதி செய்யப்பட்டால் கூட வர லாறு காணாத நடவடிக்கைகளை மேற்கொள்கி றார்கள். ஆனால் அவர்கள் குறை கூறிக்கொண்டே ஐரோப்பிய முதலாளித்துவ நாடுகள் தங்களது சொந்த மக்களை காவுக்கொடுக்கின்றன.
