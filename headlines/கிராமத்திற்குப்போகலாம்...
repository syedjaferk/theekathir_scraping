
                           கிராமத்திற்குப் போகலாம்...


நமது நிருபர்
ஜூன் 30, 2019
6/30/2019 12:00:00 AM



விடுமுறையில் நானும்தான் 
கிராமத்துக்குப் போனேனே..!
பட்டம் செய்து நானும்தான்
காற்றில் பறக்க விட்டேனே..!
நீர் நிறைந்த கிணற்றிலே
நீச்சல் அடித்து மகிழ்ந்தேனே..!
தூண்டில் போட்டு மீனைத்தான்
பிடித்து சுட்டுத் திண்ணேனே..!

வாய்க்காலில் ஓடும் நீரினையே 
வழி மறித்து நின்னேனே..!
பாத்தி கட்டி நிலத்திலே 
பாய்ச்சிப் பாய்ச்சி மகிழ்தேனே..!
பாட்டுப் பாடி வளமான
பசுவில் பாலும் கறந்தேனே..!
குட்டி ஆட்டைத் தூக்கியே
கொஞ்சிக் கொஞ்சி ரசித்தேனே..!
பாட்டியம்மா கையாலே..
பழைய கஞ்சி குடித்தேனே..!
தாத்தா தோளில் ஏறித்தான்
தாவி மாங்காய் பறித்தேனே.!
இதனைப்போல வாழ்க்கைதான்
நகரத்திலே இல்லையே..!
ஏங்கி மனசு தவிக்குதே
இங்கேயே இருக்கத்தான்..!
-மு.க.இப்ராஹிம் வேம்பார்
