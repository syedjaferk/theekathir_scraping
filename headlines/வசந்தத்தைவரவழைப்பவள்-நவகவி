
வசந்தத்தை வரவழைப்பவள்  - நவகவி


நமது நிருபர்
பிப்ரவரி 16, 2020
2/16/2020 12:00:00 AM



 
வசந்தம் இணைந்து வரும் -நீ
வருகையிலே!
வாழ்க்கை முழுமை பெறும் -உன்
உறவினிலே!
         கடலில் அல்ல;கண்டத்தின்
         மத்தியில் தனித்தீவாய்
         மனிதர் மத்தியில் மாறினேன் 
         காதலால் பெண்பாவாய்!
                                                  (வசந்தம்)
நத்தை - சுமக்கும் -கூடு - ஒரு
பாரமல்ல; அது போல் உனது மனத்
         துயரங்க ளை நான் சுமப்பேன்!
விண்ணை - அளக்கும் - எண்ணை -கொண்டு
காதலியே உன் கருணை மனம் அதன்
         உயரங்க ளை நான் அளப்பேன்!
                       நீ குடி புகுந்திடில்
                       நீங்கிடும் கறை என
நிலவிடம் போய் நான் உரைப்பேன்!
                                                  (வசந்தம்)
புவியின் -மைய - ரேகை-உன்
கைரேகை யில்வந்து கலந்துவிட தினம்
         காணும் காணும் ஒரு கனவு!
உனைநான் - தொட்ட - பொழுது-அந்த
கடற்கரையை தொடும் அலைக்கரத்தை நான்
         கடன்வாங்கி உனைத் தொட்ட நினைவு !
                       மேற்புரு வம்கீழ்ப்
                       புருவத்தைத் தொடுவது
தொடுவான் புவிதொடும் அழகு!
                                                  (வசந்தம்)
ஜெகத்தின் - பெண் - இனத்தை- உன்
ஒருத்தியி டம்கண்டு வியப்புகொண் டேன்! நீ
         பெண்குலத் தின்குவி மையம்!
ஊரில் - வரும் -தேரில் - வரும்
சாமிஎல் லாம்உன் சாயலி லேவரும்
         என்பதாய் எனக்கொரு ஐயம்!
                       மானுட மே பெண்
                       மானிடம் போய்கை
தொழுது வணங்கித்துதி செய்யும் !
                                                  (வசந்தம்)
