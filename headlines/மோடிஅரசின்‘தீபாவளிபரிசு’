
            மோடி அரசின் ‘தீபாவளி பரிசு’


நமது நிருபர்
நவம்பர் 1, 2021
11/1/2021 11:50:01 PM



நாடு முழுவதும் தொடர்ந்து ஆறாவது நாளாக பெட்ரோல், டீசல் விலை அதிகரித்துள்ளது. சென்னையில் திங்களன்று பெட்ரோல் விலை லிட்டருக்கு ரூ.106.35 ஆகவும், டீசல் விலை லிட்ட ருக்கு ரூ.102.59 ஆகவும் விற்பனை செய்யப்பட் டுள்ளது. 
தில்லியில் பெட்ரோல் விலை ரூ.109.69 ஆகவும், டீசல் விலை ரூ.98.42 ஆகவும், மும்பை யில் பெட்ரோல் விலை லிட்டருக்கு ரூ.115.50 ஆகவும். டீசல் விலை லிட்டருக்கு ரூ.106.62 ஆகவும், கொல்கத்தாவில் பெட்ரோல் விலை லிட்டருக்கு ரூ.110.35 ஆகவும், டீசல் விலை லிட்டருக்கு ரூ.101.56ஆகவும் விற்பனையாகிறது.   
மறுபுறத்தில் வணிகப் பயன்பாட்டுக்கான கேஸ் சிலிண்டர் விலை ஒரே நாளில் ரூ.268 உயர்த் தப்பட்டுள்ளது. இதனால் வணிகப் பயன்பாட்டுக் கான ஒரு சிலிண்டரின் விலை ரூ.2133 ஆக உயர்ந்துள்ளது. இதனால் வர்த்தக நிறுவனங்கள் மற்றும் உணவு நிறுவனங்கள் கடும் நெருக்கடியை சந்திக்க வேண்டியிருக்கும்.
வீட்டு உபயோகத்திற்கான சமையல் எரிவாயு விலை தொடர்ந்து உயர்ந்து வரும் நிலையில் ஆயிரம் ரூபாயை தொடும் நிலையை நோக்கிச் செல்கிறது. 
ஒன்றிய பாஜக கூட்டணி அரசின் இந்த பன்முனைத் தாக்குதல் இந்திய மக்களின் மீது தொடுக்கப்பட்டுள்ள வன்முறையாகும். சர்வதேசச் சந்தையில் கச்சா எண்ணெய் விலை உயர்வு மற்றும் டாலருக்கு நிகரான இந்திய ரூபாயின் மதிப்பு வீழ்ச்சி ஆகியவைதான் பெட்ரோல், டீசல் விலை உயர்வுக்கு காரணம் என்று வழக்கம் போல சமாதானம் சொல்லப்படுகிறது. 
ஆனால் கொரோனா கொடும் காலத்திலும் பெட்ரோல், டீசல் மீதான கலால் வரி வசூல் மூலம் ஒன்றிய அரசு வாரிச் சுருட்டியுள்ளது. கொரோனா பரவலுக்கு முந்தைய காலத்தை விட தற்போது எரிபொருள் மீதான கலால் வரி 79 சதவீதம் அதி கரித்துள்ளது. 2019 - 20 நிதியாண்டின் கலால் வரிவசூல் 2.39 லட்சம் கோடியாக இருந்த நிலையில், தற்போது 3.89 லட்சம் கோடியாக அதிகரித்துள்ளது.
ஒட்டு மொத்தமாக பெட்ரோல், டீசல் மீதான வரி வசூல் கடந்த நிதியாண்டை விட 88 சதவீதம் அதி கரித்துள்ளது. உலகிலேயே பெட்ரோல், டீசலுக்கு அதிக வரி வசூலிக்கும் நாடாக இந்தியா உள்ளது. இந்த வரிகளில் சிறிது குறைத்தால் கூட மக்களுக்கு பெருமளவு நிவாரணம் கிடைக்கும். ஆனால் அதைச் செய்ய ஒன்றிய அரசு தயாராக யில்லை. தமிழக பாஜக தலைவர் அண்ணாமலை விரைவில் ஜிஎஸ்டி வரம்புக்குள் பெட்ரோல், டீசலை கொண்டு வரப்போவதாகவும், அதன்பிறகு அவற்றின் விலை குறையும் என்றும் திசை திருப்பிக் கொண்டிருக்கிறார்.
பண்டிகைக் காலத்தில் பெட்ரோல், டீசல் விலை உயர்வால் அனைத்துப் பொருட்களின் விலை யும் கடுமையாக உயர்ந்து வருகிறது. தினசரி அதி கரிக்கும் டீசல் விலை உயர்வால் லாரி தொழிலையே நடத்த முடியாத நிலை ஏற்பட்டுள்ளது என லாரி உரிமையாளர் சம்மேளனம் கூறியுள்ளது. 
காய்கறி, சமையல் எண்ணெய், பருப்பு வகைகள் விலை தொடர்ந்து உயர்ந்து வருகிறது. கொரோனா தொற்று மற்றும் ஊரடங்கால் பெரும் பாதிப்புக்கு ஆளாகியுள்ள மக்களுக்கு பண்டிகைகளை கூட கொண்டாட முடியாத நிலையை ஒன்றிய மோடி அரசு ஏற்படுத்தியுள்ளது. இதை திசை திருப்ப தினம் ஒரு தேச பக்த நாடகம் நடத்திக் கொண்டிருக்கிறார்கள்.   
