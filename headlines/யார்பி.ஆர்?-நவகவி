
யார் பி.ஆர்?  - நவகவி


நமது நிருபர்
டிசம்பர் 15, 2019
12/15/2019 12:00:00 AM



குடகினில் உருவாகி தஞ்சையாம் தரணியில்
தவழும் கா விரியை அறிவீர்.
தஞ்சையில் கருவாகி இந்தியம் எங்கிலும்
தவழ்ந்த கா விரிநம் பி.ஆர்!
வேள்விகள் இயற்றிடும் வேதியர் புதல்வரோ
விடுதலை வேள்வி செய்தார்.
கானகங் களைவிடக் கொடியதாம் சிறைகளில்
சுதந்திரத் தவம் கி டந்தார்.
வாதத்தில் தேர்ந்தவர்; இந்திய தேவியின்
வக்கீலாய் வாழ்ந்த தோழர்!
தீதெத்த னை உண்டோ அனைத்துமோர் வடிவான
பரங்கியை எதிர்த்த தீரர்.
பாதத்தில் உதிக்கவும் "வரம்(!)"பெறா தலித்தினை 
நெஞ்சிலே வைத்த நேயர்.
வேதத்தை இசைத்திடும் வீட்டிலே விடுதலை
கீதத்தை இசைத்த தூயர்.
பாரதிப் புலவனின் பாரத பஜனையில்
அவர் ஒரு கோஷ்டி கானம்!
மார்பொரு மேடையாய் ஆங்கிலர் சவுக்குகள்
வெறிநடம் பயின்ற தேகம்.
சூரியக் கொடையினை இந்தியப் பொதுமைத் தத் 
துவத்துக்கு ஈந்த வானம்!
மாறுபா டானவர் கூட பார் துதித்தனர்;
மதித்தனர் அவரின் ஞானம்.
முதல்விதை,  பொதுமைத் தத்துவத்துக்கு முதல்கிளை
தமிழ்நிலம் தனில் வி தைத்தார்.
முதல்முதல் தமிழிலே நிதிநிலை வி வாதித்து
தமிழ்தலை நிமிர வைத்தார்.
முதல் பொதுச் செயலராய் இந்தியத் தொழிற்சங்க
மையத்தின் மைய மானார்.
முதல்மகன் தமிழகத் தொழிலாளி வர்க்கத்தின்
தலைமகன் என உ யர்ந்தார்!
தலைவர்க்குத் தலைவராய் தொண்டர்க்குத் தொண்டராய்
தமிழகம் அளந்த பாதம்!
நிலை குலை யா விழி சின்னியம் பாளையத்
தோழரால் அருவி ஆகும்!
உலைக்களம் வெண்மணிக் கொலைக்களம் கண்டுகண்
உகுத்து, பின் சிவந்த கோபம்!
மலைக்கனம் போல்அறி வின்கனம் இருப்பினும்
தலைக்கனம் அறியா ஞானம்!
பொய்வேலி கட்டியே பொதுத்துறை வளத்தினை
மேய்ந்திடும் சதிஎ திர்த்து,
நெய்வேலிக் கரிக்கொளி ஏற்றுமே பி.ஆரின்
நெஞ்சிலே கனிந்த நெருப்பு!
கையூட்டு தந்து "பெல்"ரத்தினம் விழுங்கிட
அந்தியப் பாம்பு நுழைவு.
மெய்யாலும் சொல்கிறேன்" பெல்" நவ ரத்தினம்
பி.ஆரின் பெரிய பரிசு.
"நீ" எனும் அந்நியோன்யம் பெரியாரின் பெரும்பிரியம்
பெற்றவர் நமது பி.ஆர்!
தேவரின் துணையுடன் ரேகைச் சட்டத்தினை
பாடையில் ஏற்றி வைத்தார்!
வாய்ப் பேச்சும் இருதயம் பேசும் பேச்சும் என
இருபேச்சை என்றும் அறியார்!
காவிய நாயகர்; தத்துவ வித்தகர்;
களத்தில் முன் வரிசைக்குரியார்!
இரும்புக் குழம்பினால் ஆனதோர் சமுத்திரம்
இந்தியக் கம்யு னிசமே!
எஃகுபோல் பேரலை யாய்அதில் எழுந்தனர்
தலைவர்கள் என்னும் இனமே!
துரும்புகள் கூட "நான் தூண் " எனப் பீற்றிடும்
அரசியல் ஆட்டக் களமே!
தோன்றினார் பி.ஆரே ஆட்ட நா யகனாக!
மறக்குமா நமது மனமே?
மறக்குமா நமது மனமே?
இன்று பி.ராமமூர்த்தி நினைவு தினம்
