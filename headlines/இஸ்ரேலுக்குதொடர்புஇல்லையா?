
                                   இஸ்ரேலுக்கு தொடர்பு இல்லையா?


நமது நிருபர்
அக்டோபர் 1, 2021
10/1/2021 10:41:18 PM



ஆப்கானிஸ்தான் மீது படையெடுப்பு நடத்தி அந்த நாட்டை அமெரிக்க ஏகாதிபத்தியம் சிதைத்து அழிப்பதற்கு அடிப்படை காரணமாக கூறப்பட்ட, ‘அமெரிக்க இரட்டைக் கோபுரங்கள் தகர்ப்பு’ சம்பவம் நிகழ்ந்து கடந்த செப்டம்பர் 9 அன்று 20 ஆண்டுகள் நிறைவு பெற்றன. இந்த 20 ஆண்டுகளில் பயங்கரவா தத்திற்கு எதிரான போர் என்ற பெயரில் அமெ ரிக்கா நடத்திய யுத்தங்களும், பறித்த உயிர்களும் எத்தனை, எத்தனை! 
ஆனால் 2001 செப்டம்பர் 11 அன்று அமெரிக்கா வில் நடத்தப்பட்ட இரட்டைக் கோபுர தாக்குதல் உள்ளிட்ட பல்வேறு தாக்குதல் சம்பவங்களுக்கு, அன்றைய ஜார்ஜ்புஷ் நிர்வாகம் குற்றம் சாட்டி யது போல பின்லேடன் தலைமையிலான அல்கொய்தா பயங்கரவாத அமைப்புதான் கார ணமா என்பதில், 20 ஆண்டுகள் கழிந்தபின்னரும் கூட இன்னும் தெளிவான ஆதாரங்கள் சமர்ப் பிக்கப்படவில்லை. மாறாக, இந்த தாக்குதல்க ளுக்கு காரணம் இஸ்ரேலும், அதன் உளவு அமைப்பான மொஷாத்தும் தான் என்றும், இஸ்ரேல்  மற்றும் அமெரிக்க அரசாங்கங்களே மேற்கொண்ட சூழ்ச்சிதான் இந்த தாக்குதல் என்றும் அப்போதே பிரச்சனை எழுப்பப்பட்டது. அது அமெரிக்க ஆதரவு ஊடகங்களால் உடனடியாக முற்றாக மூடி மறைக்கப்பட்டது.
தற்போது இரட்டைக் கோபுர தாக்குதலின் 20 ஆம் ஆண்டு நினைவு தினம் கடைப்பிடிக்கப்பட்டுள்ள நிலையில் மீண்டும் இஸ்ரேல் மீதான சந்தேகம் சில சுதந்திர ஊடக வெளிகளில் எழுப்பப்பட்டுள் ளன. புதிதாக அப்பிரச்சனையை ஒரு கட்டுரை வாயிலாக எழுப்பியிருப்பவர் பிலிப் கிரால்டி எனும் ஆய்வாளர். இவர் அமெரிக்க உளவு அமைப்பான சிஐஏவில் விசாரணை அதிகாரியாகவும், ராணுவ உளவு அதிகாரியாகவும் 20 ஆண்டுக ளுக்கு மேலாக ஐரோப்பா மற்றும் மத்திய கிழக்குப் பிரதே சங்களில் பணியாற்றியவர். 
2001 செப்டம்பர் 11 அன்று இரட்டைக் கோபுரங்கள் தகர்க்கப்பட்ட சம்பவத்திற்கு பிறகு உடனடியாக அமெரிக்க காவல் மற்றும் பாதுகாப்புப் படைகள் நடத்திய மிகத் தீவிரமான தேடுதல் வேட்டையில் முதலில் கைதானவர்கள் இஸ்ரேலைச் சேர்ந்த ஐந்து இளைஞர்கள். இவர்களில் இரண்டு பேர் இஸ்ரேலிய உளவு அமைப்பான மொஷாத்தின் உள வாளிகள். இரட்டை கோபுரத்தில் நடந்த தாக்குத லில் நேரடியாக தொடர்பு இருக்கக்கூடும் என்ப தற்கான குறிப்பான ஆதாரங்களுடன் கைது செய்யப்பட்ட இந்த ஐவரும், 71 நாட்கள் சிறை வைக்கப்பட்டு, அமெரிக்க உள்நாட்டு உளவு அமைப்பான எப்பிஐ அதிகாரிகளால் மிகத்தீவிர மாக விசாரிக்கப்பட்டு உண்மை கிட்டத்தட்ட கண்டு பிடிக்கப்பட்ட நிலையில், ஜனாதிபதி அலுவல கமே நேரில் தலையிட்டு அவர்களை மேற்கொண்டு  எந்த விசாரணையுமின்றி விடுதலை செய்தது; உட னடியாக அவர்கள் தனி விமானம் மூலம் இஸ்ரேலு க்கு அழைத்துச் செல்லப்பட்டார்கள். இது உள்ளிட்ட விரிவான விபரங்களுடன் 585 பக்கங்கள் கொண்ட - இஸ்ரேலின் தொடர்பை ஆதாரப்பூர்வ மாக விளக்குகிற - அறிக்கை வெளியிடப்பட்டதை அவர் சுட்டுக்காட்டுகிறார். 
மத்தியக்கிழக்கு பிரதேசத்தில் அமெரிக்கா வுக்கும் இஸ்ரேலுக்கும் சூழ்ச்சிமிக்க நோக்கங்கள் நிறைய உள்ளன. தங்களது மேலாதிக்கத்தை நிலை நாட்டுவதற்காக இவர்கள் என்ன வேண்டுமானா லும் செய்வார்கள். முதலாளித்துவ ஊடகங்கள் இதை பேசப் போவதே இல்லை.  
