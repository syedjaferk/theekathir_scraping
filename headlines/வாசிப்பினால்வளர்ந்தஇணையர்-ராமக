
வாசிப்பினால் வளர்ந்த இணையர் -   ராமகிருஷ்ணன்


நமது நிருபர்
பிப்ரவரி 10, 2020
2/10/2020 12:00:00 AM



உலகில் எண்ணற்ற சாதனையாளர்கள், அறிவுஜீவிகள் புத்தக வாசிப்பினால் தன்னைவளர்த்துகொண்டவர்கள் என்பதுதான் நிதர்சனம். அப்படிப்பட்ட சாதனை மனிதர்களில் மருத்துவர் பி.வி. வெங்கட்ராமனும் அவரது இணையர் எஸ்.ஜெகதாவும் அடங்குவர்.அவர்களது வாசிப்பும் அதற்கான அவர்களின் மெனக்கடலும் மயிலைபாலு தொகுத்த மருத்துவ இணையரின் இலக்கியத் தேடல் என்ற புத்தகத்தில்தெரிகிறது. இலக்கிய ஆர்வமும், அரசியல் ஆர்வமும் மருத்துவ இணையர்களுக்கு ஏற்படமுற்போக்கு எண்ணம் கொண்ட மனிதர்களாக இடதுசாரி சிந்தனையாளர்களாக வளர்த்தெடுக்க, ருஷ்ய இலக்கியங்களுக்குப் பெரும் பங்கு உண்டு என்பதையும்  நாம் அறியமுடிகிறது. புத்தக வாசிப்பிற்குத் தூண்டுகோலாக  இருப்பவை கதைகள் கேட்பது, பிறருக்குத்  தன் கற்பனையுடன் கதைகளை சொல்வதன் வாயிலாக சிந்தனைகளை வளர்ப்பது, அதன்மூலம் வாசிப்பு ஆர்வத்தினை உண்டு பண்ணுவது என்ற  அனுபவப்  பகிர்தலை இப்புத்தகம் வழியாக நாம் அறிந்து கொள்ளலாம். தன்னுடைய சிறு வயதிலேயே கதை படிப்பது ஒலிபெருக்கியில் பேசுவது புத்தகங்கள் வாசிப்பது என ஆரம்பித்த பயணம் வாழ்க்கையில் உயரவும் சுயகட்டுப்பாடும், சமூக அக்கறையும் மனித நேயமும் உள்ள ஹோமியோபதி மருத்துவராகவும் வழிவகுத்தது என கூறுகிறார். அதேபோல்அவரது வாழ்க்கைத் துணையான மருத்து வர் எஸ்.ஜெகதா அவர்களும்வாசிப்பு ஆர்வத்திலும் சமூக அக்கறை யிலும் மனிதநேயத்திலும் இணைகோடாகப் பயணித்துள்ளார்.  இவர்களின் அனுபவங்களைத் தொகுத்து நூலாசிரியர் செழுமை சேர்த்துள்ளார். ஹோமியோபதி மருத்துவத் துறையின் பெருமை மிகு வழிகாட்டி டாக்டர் கோப்பிகர் அவர்கள் மனித நேயத்துடன் ஆற்றிய மருத்துவ சேவைகளையும் இத்தொகுப்பில்  கூறியுள்ள னர்.மார்க்சிய சிந்தனைகளை ஏற்றுக்கொண்ட மருத்துவ இணை யர்கள் மார்க்சியம் சார்ந்த இயக்கங்களின் செயல்பாடுகளிலிருந்து விலகியிருந் தாலும் சமூகத்தின் மீதான அக்கறையினை வெளிப்படுத்தி யுள்ளனர். பிவிவி அவர்களின் அண்ணனும் மனித உரிமைப் போராளியு மான வழக்கறிஞர் பிவிபி (பி.வி.பக்தவச்சலம்) பெயரில் ஓர் அறக்கட்டளை துவக்கி ஆக்கபூர்வமான செயல்கள் செய்வதை அவர்களின் உரையாடல் மூலம் அறிய முடிகிறது.  டாக்டர் பிவிவி, டாக்டர் எஸ்.ஜெகதா இணையரின் இலக்கிய ஆர்வத்தையும் சமூக செயல்பாட்டையும் தொகுத்து  எழுதியுள்ள நூலாசிரியர் இணையரின் ஹோமியோபதி மருத்துவசாதனை களையும் சற்று விரிவாகக் கூறியிருக்கலாம். இந்நூல் மருத்துவ இணையரது இலக்கியத் தேடலை மட்டுமல்ல சமூகமாற்றத்திற்கான உந்துதலையும் தாகத்தையும் சேர்த்து அறிய வைக்கிறது என தன்னுரையில் எஸ்.வி. வேணுகோபாலன் கூறியதன் உண்மையை இந்நூலை வாசிக்கும்போது உணரலாம். 
