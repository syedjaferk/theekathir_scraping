
புலம் பெயர்ந்தோர் துயரம் பேசும் உயிர்வாசம்


நமது நிருபர்
மார்ச் 2, 2020
3/2/2020 12:00:00 AM



கால்நூற்றாண்டுகளுக்கு மேலாக தொடர்ந்த இலங்கை உள் நாட்டுப் போர் லட்சக்கணக்கான உயிர்க ளைப் பலிகொண்டும், அங்கவீனமாக்கி யும் திருப்தியுறாமல், அதன் இறுதிப் பேயாட்டத்தை பெருங்கோரமாய் நந்திக்கடல் முள்ளிவாய்க்காலில் ஆடித்தீர்த்தது.  பின்பு எஞ்சிய உயிர்களை யும் சொட்டிக்குளம் தடுப்புமுகாமில் சொல்லொணா பல துன்ப துயரத்திற்கும், உளவியல் அழுத்தத்திற்கும் அளாக்கி நடைபிணங்களாக்கியது. விசாரணை முடிந்து வெளியேற்றிய இயக்கத்தவர்க ளையும் பொதுசனங்களையும் அத்தோடு விட்டுவிடவில்லை. சிதிலமடைந்து கிடக்கும் வீடுகளையும் பொருளாதார மூலங்களையும் விவசாய நிலங்களை யும் புனர்நிர்மாணம் செய்து கொஞ்ச கொஞ்சமாய் மேலெழுந்து வருகிற போது, மீண்டும் கண்காணிப்பு. ஒவ்வொரு பகுதியிலும் சோதனைச் சாவடிகளை அமைத்து வேலைக்கும் பள்ளிக்கும் சென்று வருபவர்களை விசாரணை என்கிற பேரில் மணிக்கணக்காக நிற்க வைத்து அனுப்புவதன் உளவியல் ஒடுக் குமுறைகள் ஒருபுறமும். இன்னொரு புறம் இளைஞர்களை இரவு நேரங்களில் சந்தேகத்தின் பேரில் கைதுசெய்து அழைத்துச் சென்று சிலநாட்கள் கழித்து விடுவிப்பது; மீண்டும் கைதுசெய்து விசாரணை என இலங்கை ராணுவத்தின் நூதனமான ஒடுக்குமுறைகள் தொடர் கைதையாக்கும் கொடுமை. ஏற்கெனவே தங்களது பிள்ளைகளை இயக்கத்திலும் போரிலும்  பலிகொடுத்த பெற்றோர்கள் மிஞ்சிய பிள்ளைகளை காப்பாற்றுவ தற்காக வசதிபடைத்தோர் விமானம் வழியாகவும் வசதியற்றோர் கள்ளத்தன மாகப் படகிலுமாக வெளிநாடுகளுக்கு கடன் பட்டு அனுப்புவதன் துயரத்தை மையச்சாரமாகக்கொண்டு அமைந்தி ருக்கிறது ‘உயிர்வசாம்’ நாவல். அப்படியான பயணத்தில் இலங்கைக் கப்பற்படையிடம் அகப்பட்டு விசாரணைக்கு ஆளாகிப் பெருந்து யரத்தை சந்திக்க நேர்வதையும், ஒருவழி யாக இடர்களில் இருந்து தப்பித்துச் செல்பவர்களின் பலப டகுகள் எதிர்பாராத விதமாகக் கடல் சீற்றத்தால் ஒட்டு மொத்தமாகத் தங்கள் கனவுகளோடு கடலில் மூழ்கிப் பலியாவதுமான பெருந் துயரத்தை ஒரு குறியீட்டுச் சித்திரமாக இந்நாவல் பதிவுசெய்திருக்கிறது. அத்தகைய துயரங்களையும் கடந்து செல்லும் பல படகுகள் நடுக்கடலில் உணவு திண்டாட்டத்தாலும் டீசல் தீர்ந்து போனமையாலும் குடிதண்ணீர் பிரச்சனை யாலும் படகில் ஏற்படும் அசாதாரண சூழலின் கொந்தளிப்புகளையும் மனித மனவோட்டத்தின் தத்தளிப்புகளையும் ஏக்கங்களையும் பரிதவிப்புகளையும் அவ்வழியே செல்லும் பிற கப்பல்களின், படகுகளின் உதவிக்காக ஏங்கி நிற்கும்,  கைவிடப்பட்ட யாசகநிலையையும் நம் கண் முன்னே ரத்தமும் சதையுமாகக் கட்சிப்படுத்தி இருக்கிறார் நாவலாசிரியர். போருக்குப்பின் பல்வேறு நெருக்கடி களைக் கடந்து மீண்டும் சுதந்திரக் காற்றை சுவாசிக்கத் துவங்கியவர்கள், சுயேச்சையான, சுயமரியாதையான பொருளாதார சுதந்திரம் கொண்ட  புது வாழ்வை மறுகட்டுமானம் செய்து கொள்ள புறப்படுகின்றனர். தொலைதூர தேசங்களுக்குப் படகில் பலகட்ட போராட்டத்திற்குப் பிறகு ஒருவழியாய் கரை இறங்கியதும், சட்டவிரோதமாக குடியேற முயன்றவர்கள் என இவர்களைத் தடுப்புமுகாம்களில் அடைக்கின்றனர்.  படிப்படியான விசாரனைகளுக்குப் பிறகு இயக்கத்தவர்களைத் தனியாகவும் இயக்கமற்றவர்களைத் தனியாகவும் பிரித்து அவரவர்களுக்கான அத்தியாவ சிய தேவைகளுடன் அடைத்துவைக் கப்படு கின்றனர். சிலருக்கு சிலநாட்களி லேயே உடனடியான விடுவிப்பு. சிலருக்கு ஆண்டுகள் கடந்தும் தடுப்பு முகாம்களி லேயே தொடரும் விசாரணைகள். வெகுசிலர் மீண்டும் தாயகத்திற்கே திருப்பி அனுப்பிவைக்கப்படும் ஏற்பாடு. அப்படியாகத் திருப்பி அனுப்பப்பட்ட வர்கள் மீண்டும் இலங்கை அரசின் தடுப்பு முகாம்களில் மீளமுடியாத நிலையில் தொடரும் வழக்குகள், விசாரனைகள் என்ற  துன்பங்களையும் வெவ்வேறு கோணங்களில் பகுதி பகுதியாக இந்நூல் காட்சிப்படுத்துகிறது.  மனித நாகரீகத்தின் ஒரு கொடுஞ் செயல் போர் என்பதையும் அதனால் பாதிப் படையும் ஒரு சமூகத்தின் ஒட்டுமொத்த துயரத்தையும் பலவிதமான மனிதர்களின் வெவ்வேறு பட்ட அனுபவங்களின் வழியே கூறுகிறது. மேலும் அவர்களின் தனிப்பட்ட வாழ்வையும் சமூகத்துடனான அவர்களின் பொதுவாழ்வையும் இணைத்துக் காட்டியிருப்பது போர் நிலத்தின் வாழ்வைப் பன்முகப் பரி மாணங்களுடன் நாம் உள்வாங்கிக் கொள்ள உதவுகிறது. இந்நாவலாசிரியர் தாமரைச்செல்வி இதுவரை 7 நாவல்களையும் 4 சிறுகதை தொகுப்புகளையும் வெளியிட்டி ருக்கிறார். தமிழகத்தில் அவரது படைப்பு களாக இருப்பினும் காலச்சுவடு வெளி யிட்ட அவரின் தேர்ந்தெடுக்கப்பட்ட சிறுகதைத் தொகுப்பான ‘வன்னியாச்சி’ யும்  சிந்தன் புக்ஸ் வெளியீடான ‘உயிர்வாசம்’ நாவலும் மட்டுமே வெளி யாகி இருக்கிறது.அவரின் பல சிறுகதை கள் குறும்படங்களாக எடுக்கப்பட்டி ருக்கின்றன என்றபோதிலும் தமிழின் மிகச்சிறந்த இயக்குநர்களில் ஒருவரான மறைந்த மகேந்திரன் இவரின் சிறுகதை ஒன்றை குறும்படமாக எடுத்திருப்பது குறிப்பிடத்தக்கது. சில மாதங்களுக்கு முன்பு ஈழத்தில் வெளியான இந்நாவலை மிகச்சில நாட்களிலேயே தமிழகப் பதிப்பாய் கொண்டுவருவதில் பெரிதும் சிரத்தை யோடு உழைத்திட்ட ஈழக்கவிஞர் கருணா கரன், சிராஜூதீன், சிந்தன் புக்ஸ் பதிப்பகத்தார் ஆகியோர் பாராட்டுக்குரிய வர்கள்.
