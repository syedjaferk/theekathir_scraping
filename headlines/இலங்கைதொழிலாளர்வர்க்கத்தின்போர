
இலங்கை தொழிலாளர் வர்க்கத்தின் போராட்டம்


நமது நிருபர்
நவம்பர் 12, 2021
11/12/2021 10:48:08 PM



உலகம் முழுவதிலும் வலதுசாரி பிற்போக்கு வாத ஆளும் வர்க்க அரசுகள் அனைத்துத் தரப்பு தொழிலாளர்கள் மீதான தாக்குதல்களை தீவிர மாக கட்டவிழ்த்துவிட்டுள்ளனர். மகா கோடீஸ்வ ரர்களின் பெரும் கார்ப்பரேட் கம்பெனிகளுக்கு கொள்ளை லாபத்தை குவிக்க உதவும் பொருட்டு பொதுத்துறை நிறுவனங்களை தனியாருக்கு தாரை வார்ப்பது, இத்தகைய ஆட்சியாளர்கள் ஆளுகிற வளர்முக நாடுகளில் தீவிரமடைந் துள்ளது. அத்தகைய ஒரு காட்சிதான் இலங்கை யில் ராஜபக்சே ஆட்சியில் நடந்து கொண்டிருக்கி றது. அரசுப்பள்ளிகள் துவங்கி ரயில்வே வரை யிலும் எதையும் பொதுத்துறையில் விட்டு வைப்ப தில்லை என்ற இடத்திற்கு ராஜபக்சே அரசு சென்றி ருக்கிறது. அதுமட்டுமல்ல, நாடு முழுவதுமுள்ள பல்வேறு துறைசார்ந்த ஊழியர்கள், தொழிலா ளர்கள், ஆசிரியர்கள், செவிலியர்கள், மருத்துவர் கள் உள்பட அனைத்துத் தரப்பினரின் சம்பளத்தை சரமாரியாக வெட்டுவது, ஓய்வூதியத்தை பறிப்பது, சம்பள உயர்வை மறுப்பது, எதிர்த்தால் வேலையை பறிப்பது என்பது உள்ளிட்ட அப்பட்டமான தொழி லாளர் விரோத - மக்கள் விரோத பாதையில் ராஜபக்சே அரசு மிக வேகமாக நடைபோடுகிறது. 
உலகெங்கிலும் இத்தகைய ஆட்சியாளர்க ளுக்கு எதிராக உழைப்பாளி மக்கள் வெகுண்டெ ழுந்து போராடி வருவது போலவே இலங்கையிலும் இந்த வாரத்தில்  மிகப் பிரம்மாண்டமான போராட் டங்கள் நடந்து வருகின்றன. தனியார்மயத்தை எதிர்த்து, இன்னும் பல்வேறு கோரிக்கைகளை முன்வைத்து இலங்கையின் 16 மத்திய தொழிற் சங்கங்கள் இணைந்து விடுத்த அழைப்பினை ஏற்று நவம்பர் 8, 9 தேதிகளில் நாட்டின் அனைத்துப் பகுதி களிலும் எழுச்சிமிக்க போராட்டங்களை இலங்கை தொழிலாளர் வர்க்கம் நடத்தியுள்ளது. 
கடந்த திங்களன்று 50 ஆயிரத்திற்கும் மேற்பட்ட அரசு அலுவலர்கள் உள்பட ஒரு லட்சத்திற்கும் மேற்பட்ட அரசு ஊழியர்கள் ஆர்ப்பாட்டத்தில் ஈடு பட்டனர். சுகாதார அலுவலர்கள் 50 ஆயிரத் திற்கும் மேற்பட்டோர் போராட்டத்தில் இறங்கி னர். நாடு முழுவதும் 25 ஆயிரத்திற்கும் மேற்பட்ட ஆசிரியர்கள் போராட்ட அறிவிப்பு ஆர்ப்பாட்டத் தில் ஈடுபட்டனர். 20 ஆண்டு காலமாக இலங்கை யின் ஆசிரியர்களுக்கு சம்பள உயர்வு இல்லை, இக்கோரிக்கையை வலியுறுத்தி நூறு நாட்கள் தொடர்ந்து வேலைநிறுத்தம் என இலங்கை ஆசிரியர் சங்கங்கள் அழைப்பு விடுத்துள்ளன. 
மிகப் பெரும் போராட்டங்கள் சூழ்ந்துள்ள பின்னணியில் ராஜபக்சே அரசின் நிதிய மைச்சர் பசில் ராஜபக்சே, வெள்ளியன்று நாடாளு மன்றத்தில் பட்ஜெட் தாக்கல் செய்தார். இந்த பட்ஜெட்டில், போராடும் தொழிலாளர்கள் மற்றும்  மக்களின் கோரிக்கைகள் எதையும் செவி சாய்க்காத ராஜபக்சே அரசு, மேலும் ஈவிரக்கமற்ற நிதித்தாக்குதல்களை, சிக்கன பட்ஜெட் என்ற பெயரில் கட்டவிழ்த்துவிட்டுள்ளது. 
கொரோனா தொற்று பரவலை திட்டமிட்ட முறையில் கையாளாமல், மந்தை எதிர்ப்பு சக்தி உருவாகட்டும் என்று மக்களின் நலனை புறந் தள்ளிய ராஜபக்சே அரசு, பொருளாதார நெருக்க டியிலிருந்து மீளத்துடிக்கும் உழைக்கும் மக்களின் கோரிக்கைகளை புறந்தள்ளுவது, மேலும் வலு வான தொழிலாளர் எழுச்சிக்கே வித்திடும்.
