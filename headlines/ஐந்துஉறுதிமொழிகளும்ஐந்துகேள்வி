
ஐந்து உறுதிமொழிகளும் ஐந்து கேள்விகளும்


நமது நிருபர்
ஆகஸ்ட் 16, 2022
8/16/2022 9:09:43 PM



இந்திய திருநாட்டின் 76ஆவது சுதந்திர தின விழா உரையில் பிரதமர் நரேந்திர மோடி ஐந்து  உறுதி மொழிகளை ஏற்க வேண்டுமென்று கூறி யுள்ளார். தேசத்தை வளர்ந்த நாடாக்கும் பெரிய இலக்கோடு நாம் முன்னேறிச் செல்ல வேண்டு மென்று அவர் முதல் உறுதிமொழியாக குறிப் பிட்டுள்ளார். தேசத்தை வளர்ந்த நாடாக்க வேண்டு மென்பதில் யாருக்கும் மாற்றுக் கருத்து இல்லை. 
ஆனால் அந்த வளர்ச்சி யாருக்கானது என்பதுதான் கேள்வி? தேசத்தின் வளர்ச்சி என்பது அனைத்துப் பகுதி மக்களையும் உள்ள டக்கிய வளர்ச்சியாக இருக்கவேண்டும். ஆனால் இவருடைய கடந்த எட்டாண்டு கால ஆட்சி என்பது அம்பானி, அதானி போன்ற கார்ப்ப ரேட் முதலாளிகளின் வளர்ச்சியை மட்டுமே கருத்தில் கொண்டுள்ளது. கொரோனா கொடும் காலத்தில் கூட கார்ப்பரேட்டுகளின் இரைப்பையை வற்றாமல் பார்த்துக் கொண்டது பாஜக கூட்டணி ஆட்சி. இப்போது பிரதமர் வளர்ச்சி வளர்ச்சி என்று நாவறட்சி ஏற்பட கூவுவதும் கூட கார்ப்பரேட்டுக ளுக்காக இந்திய மக்கள் தங்கள் வாழ்க்கையை விட்டுக் கொடுக்க வேண்டும் என்பதற்காகவே.
அடுத்து எல்லா வகையான அடிமைத் தனத்தையும் நாம் வேரறுக்க வேண்டும் என்று பிரதமர் கூறியுள்ளார். மனிதனை மனிதன் அடிமை கொள்ளும் மனுஅதர்மத்தை ஆட்சி நெறியாக கொண்டிருப்பவர் இவர். சுதந்திர இந்தியா கடைப்பிடித்த கூட்டுச்சேரா அயல்துறை கொள்கைகளை கைகழுவி விட்டு அமெரிக்க வல் லாதிக்கத்திற்கு குடைபிடிக்கும் கொள்கையை கொண்டுள்ளது இவரது ஆட்சி. இந்த நிலையில் எப்படி அடிமைத்தனத்தை வேரறுக்க முடியும்?
இந்திய பாரம்பரியத்தை எண்ணி பெருமிதம் கொள்ள வேண்டும் என்றும் பிரதமர் கூறி யுள்ளார். இந்தியாவின் வேற்றுமையில் ஒற்றுமை  காணும் பாரம்பரியத்தை வெட்டிச் சிதைக்கிறது ஆர்எஸ்எஸ் - பாஜக வகையறா. மக்களிடம் இயல் பாக உள்ள நல்லிணக்கத்தின் வேரில் வெறுப்பு அர சியலால் வெந்நீர் ஊற்றிக் கொண்டேபாரம் பரியத்தை எண்ணி பெருமிதம் கொள்ள வேண்டும் என்று கூறுவதில் பொருத்தமுண்டா? உண்மையில் பிரதமர் கூறும் பெருமிதம் என்பது மத பழமை வாதத்தை அடிப்படையாகக் கொண்டதுதான்.
ஒற்றுமையின் பலத்தை உறுதியாக பற்றிக் கொள்ள வேண்டுமென்றும் நரேந்திர மோடி உபதேசம் செய்துள்ளார். சுதந்திர தினத்தன்று மட்டும் அவருக்கு இத்தகைய ஞானோதயம் ஏற்படும் போலிருக்கிறது. ஒற்றுமையின் பலத்தை உருக் குலைக்க அதிகாரத்தின் மூலமும், அழிவு அர சியலின் மூலமும் அன்றாடம் செயல்திட்டம் வகுத் துக் கொண்டிருப்பது இவரது ஆட்சியல்லவா?
குடிமக்கள் அனைவரும் தத்தம் கடமையை நிறைவேற்ற வேண்டும் என்றும் அவர் கூறியுள் ளார். இது தமக்கும் பொருந்தும் என்றும்அவர் கூறி யுள்ளார். குடி கெடுப்பதையே கடமையாகக் கொண் டிருக்கும் ஒரு ஆட்சியை நடத்திக் கொண்டு வாய்ப்பந்தல் போடுவதால் என்ன பலன்?
