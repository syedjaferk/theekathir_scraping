
                  வரலாற்று மாற்றம்


நமது நிருபர்
ஆகஸ்ட் 10, 2022
8/10/2022 10:26:23 PM



லத்தீன்-அமெரிக்க நாடான கொலம்பியாவில் 70 ஆண்டுகால வலதுசாரி ஆட்சிக்கு முடிவு கட்டப்பட்டிருக்கிறது. முதன்முறையாக ஒரு இடதுசாரித் தலைவரை அந்நாட்டு மக்கள் ஜனாதிபதியாகத் தேர்வு செய்திருக்கிறார்கள். பொறுப்பேற்றவுடன், “இன்றைய தேதிக்கு கொலம்பியா மாறியுள்ளது. இந்த மாற்றம் என்பது பழிவாங்குவதற்கோ அல்லது மேலும் வெறுப்பை வளர்க்கவோ அல்ல” என்று பெட்ரோ உரையாற்றி யுள்ளார். மற்றொரு வரலாற்றுத் திருப்பமாக, முதன்முறையாக ஒரு ஆப்பிரிக்க-கொலம்பியப் பெண், பிரான்சியா மார்குஸ், துணை ஜனாதிபதி யாகத் தேர்வாகியுள்ளார்.
குஸ்தவோ பெட்ரோ 17 வயதிலேயே 1970களில் மோசடி மூலம் ஆட்சியைக் கைப்பற்றிய வலதுசாரி களை எதிர்த்து ஆயுதந்தாங்கிய போராட்டங் களை நடத்திய கொரில்லாக்குழுவில் இடம் பெற்றி ருந்தார். நாடாளுமன்ற ஜனநாயகத்தின் மீது நம்பிக்கை கொண்ட அவர், 2010 மற்றும் 2018 ஆகிய இரண்டு ஜனாதிபதித் தேர்தல்களிலும் போட்டி யிட்டிருந்தார். இந்த தேர்தல்களில் அனைவ ருக்கும் மருத்துவ வசதி, பொதுத்துறையில் வங்கி கள், நிலச்சீர்திருத்தம், சுற்றுச்சூழல் பாதுகாப்பு, போதைப் பொருட்கள் கடத்தல் ஒழிப்பு உள்ளிட்ட வற்றை அவர் முன்னிறுத்தினார்.
கொலம்பியா சந்தித்து வரும் பிரச்சனைகளில் முக்கியமானது போதைப் பொருட்கள் கடத்தலும் ஒன்றாகும். இதுவரையில் இருந்த ஜனாதிபதிகள் அனைவருமே இந்தக் கடத்தல்களுக்கு எதிரா கப் போர் தொடுப்பதாகச் சொல்லி வந்தனர். முதன்முறையாக கொலம்பியாவின் ஜனாதிபதி ஒருவர், அத்தகைய போர் தோல்வியுற்றது என்று கூறியுள்ளார். அவ்வாறு சொன்ன குஸ்தவோ பெட்ரோ, அதோடு நிற்கவில்லை. கடத்தப்படும் போதைப் பொருட்களை வாங்கி நுகர்வதை வளர்ந்த நாடுகள் நிறுத்தி விட்டாலே போர் தொடுக்க வேண்டிய அவசியம் ஏற்படாது என்று சுட்டிக்காட்டியுள்ளார்.
கொலம்பியாவின் 5 கோடி மக்களில் 40 விழுக் காட்டினர் வறுமையில் வாடிக் கொண்டிருக்கிறார் கள். முந்தைய வலதுசாரி ஆட்சியாளர்களின் கொள்கைகள் நிலைமையை மோசமாக்கிச் சென்றிருக்கின்றன. அதிகாரப்பூர்வ புள்ளிவிப ரங்களின்படியே, வேலையின்மை 11.7 விழுக் காடாக உள்ளது. கடந்த ஆண்டுடன் ஒப்பிடுகை யில் பணவீக்கம் 10.2 விழுக்காடு அதிகரித்திருக்கி றது. அனைத்து வகைகளிலும் கொலம்பிய மக்கள் மிகவும் மோசமான சூழலில் வாழ்கிறார்கள். முதன்முறையாக ஏழை, நடுத்தர மக்கள் நலன்க ளில் அக்கறை செலுத்தும் அரசுக்கு மக்கள் வாக்களித்துள்ளனர்.
கொலம்பியாவின் 4 ஆயிரம் பணக்காரர்கள் மீது வரி விதிக்கப்படும் என்ற அறிவிப்பு கொலம் பிய அரசியலில் வரலாற்று மாற்றமாகப் பார்க்கப் படுகிறது. யாரால் வரி செலுத்த முடியுமோ அவர்கள் மீது வரியைப் போடுவது, அதன் மூலம் வரும் வருமானத்தை கல்வி மற்றும் சுகாதாரத் துறைகளில் முதலீடு செய்வது என்ற குஸ்தவோ பெட்ரோவின் அறிவிப்பு நடைமுறைக்கு வந்தால் உண்மையான மாற்றமாகவே இருக்கும். 
 
 
