
உலக மொழிகளில் திருக்குறள்   முனைவர் கோவி. கனக விநாயகம்


நமது நிருபர்
ஜனவரி 13, 2020
1/13/2020 12:00:00 AM



1500 தொடங்கி இன்றுவரை உலகின் மக்கள் மொழி, இன, மத பேதம் கடந்து கொண்டாடும் திறக்குறளை எழுதிய திருவள்ளுவருக்குத் தான் காவி அணிந்து ஸ்வாகா செய்யப் பார்க்கிறது சங்பரிவார் எனும் கயவர் கூட்டம் திருவள்ளுவரின் கயமை அதிகாரத்தின் படி கயவர் என்பதற்குப் பொருள் கொள்ளலாம்.!
வள்ளுவன் தன்னை உலகினுக்கே தந்து வான்புகழ் கொண்ட தமிழ்நாடு என்று மகாகவி பாரதி பாடியது உண்மை வெறும் புகழ்ச்சியில்லை என்பதைத் திருக்குறள் மொழியாக்கங்கள் மெய்ப்பிக்கின்றன. காலந்தோறும் பல்வேறு மொழிகளில் திருக்குறள் ஆக்கம் பெற்றதை நல்லி திசை  எட்டும் மொழியாக்கக் காலண்டிதழில் (ஜூலை - டிசம்பர் 2019) எஸ்.ஆர்.எம் பல்கலைக்கழகப் பேராசிரியர் முனைவர் கோவி.கனகவிநாய கம் தொகுத்து வழங்கியுள்ளார். இவற்றில் இந்திய மொழிகளிலும் வெளிநாட்டு மொழிகளி லும் திருக்குறள் மொழியாக்கம் பெற்ற குறிப்புகள் மட்டும் இங்கே தரப்படுகின்றன. இந்திய மொழிகளிலேயே மலையாளத்தில் தான் திருக்குறள் முதன் முதலாக மொழி பெயர்க்கப்பட்டுள்ளது. அதுவும் ஏடுகளில் - அச்செழுத்துகக்களில் அல்ல; ஓலைச் சுவடிக ளில் எழுதப்பட்டுள்ளது. அதன் இறுதியில் “கொல்லம் 770 ஆம் ஆண்டு விருச்சக மாசம் ஞாயிறு 23 ஆம் தேதி ராமவர்மகவிராகன் எழுதிவைத்தனன். ஈட்டி மகேசுபணிக்கர் எழுதியது” என்ற குறிப்பு உள்ளது. இதனால் இம்மொழி பெயர்ப்பின் காலம் கி.பி.1595 என கணிக்கப்படுகிறது. இந்தக் காலவரம்பை வைத்துப் பார்க்கும் போது இதுவே திருக்குறள் வேறொரு மொழிக்குச் சென்ற முதல் செயல்பாடாகவும் கொள்ளப்படுகிறது. கேரளாவின் சமூக சீர்திருத்தவாதியான ஸ்ரீ நாராயணகுரு திருக்குறளின் நான்கு அதி காரங்களை (1,2,3,6) மட்டும் 1854 ல் மொழி பெயர்த்துள்ளார் என்பது குறிப்பிடத்தக்கது. இந்திமொழியல்லாத உலக மொழி யொன்றில் திருக்குறள் முதன் முதலில் மொழி பெயர்க்கப்பட்டது லத்தீன் மொழியில் தான். மூன்று நூற்றாண்டுகளுக்கு முன்பு - 1730களி லேயே யேசு சபையினைச் சேர்ந்த வீரமா முனிவர் என அறியப்படும் பெஸ்கியினால் அறத்துப்பாலும் பொருட்பாலும் மொழி பெயர்க்கப்பட்டது. லத்தீன் மொழிக்கு அடுத்த நிலையில் திருக்குறளுக்கும் பிரஞ்சு மொழிக்குமான உறவு 200 ஆண்டுகளுக்கும் மேலானது. பத்துக்கும் மேலான வெவ்வேறு மொழி பெயர்ப்புகள் வந்தபோதும் பிரஞ்சு மொழியில் திருக்குறள் முதன் முதலாக மொழி பெயர்க்கப்பட்டது 1767 ஆம் ஆண்டில். பெயர் அறிய முடியாத மொழிபெயர்ப்பாளர் தெரிவு செய்த குறள்களின் மொழிபெயர்ப்பாகும். இதன் பிறகு மிஷ்யர் அரியேல் என்பவர் 1818 ஆம் ஆண்டிலிருந்து 1952 ஆம் ஆண்டுவரை ஜேர்னல் ஆசியாடிக் எனும் இதழில் தெரிவு செய்யப்பட்ட குறள்களை மொழி பெயர்த்து எழுதிவந்தார். இவரைத் தொடர்ந்து டிடுமாஸ்ட் என்பவர் செய்தது மூன்றாவது மொழிபெயர்ப்பாக இருந்தது. ஆனால் லாமெய்ர்ஸ் என்பார் திருக்குறள் முழுவதையும் மொழி பெயர்த்து 1867 ஆம் ஆண்டு வெளியிட்டார். பொதுவாக திருக்குறளின் அறம், பொருளை மொழிபெயர்த்து காமத்துப்பாலை விட்டுவிடுவார்கள். ஆனால் பாரீக் டிபோந்தெனியூ வித்தியாசமாகக் காமத்துப் பாலை மட்டும் பிரெஞ்ச் மொழியில் ஆக்கம் செய்து 1889 ஆம் ஆண்டு வெளியிட்டார். லத்தீன், பிரஞ்சு மொழிகளுக்குப் பிறகுதான் ஆங்கிலத்தில் மொழியாக்கம் செய்யப்பட்டுள்ளது. 1794 ஆம் ஆண்டு ஆங்கிலத்தில் திருக்குறளை முதன் முதலாக மொழிபெயர்த்தவர் நதானியேல் எட்வர்ட் கிண்டர்ஸ்லி. ‘திருவள்ளுவர் கடல் அல்லது ஞானக்கடல்’ (teroovalluvar kuddal or the ocean of wisdom) என்ற பெயரில் தெரிவு செய்யப்பட்ட குறட்பாக்களின் மொழி பெயர்ப்பாக இது அமைந்துள்ளது. இந்நூல் லண்டனில் வெளியிடப்பட்டது. ஜி.யூ.போப் அவர்கள் தான் முதன் முதலாக திருக்குறள் நூலினை முழுவதுமாக ஆங்கிலத்தில் மொழிபெயர்த்தார். ஆண்டு 1886. திருவள்ளுவ நாயனாரின் புனிதக் குறள் (the sacred kural of thirunalluva nayaran) என்ற நூலுக்குப் பெயரிட்டுள்ளார். ஆங்கிலத்தையும் பிரெஞ்ச்சையும் விடுத்துப் பார்த்தால் திருக்குறள் அதிக முறை மொழிபெயர்க்கப்பட்ட மூன்றவாது ஐரோப்பிய மொழி ஜெர்மன்தான். 1803 ஆம் ஆண்டில் ஃபிரடெரிக் கேமெ ரெர் என்பவரும் 1817 ஆம் ஆண்டில் ஃபிரடெரிக் ரிக்கெர்ட் என்பவரும் மொழி பெயர்த்தனர். ஆனால் இவை இரண்டுமே முழுமையானதாக இல்லை. 1856 ஆம் ஆண்டில் கார்ல் கிராவ்ல் என்பவர்தான் முதல் முறையாக திருக்குறள் முழுவதையும் ஜெர்மனில் மொழிபெயர்த்தார். இதன்பிறகு பல பத்தாண்டுகாலம் மொழிபெயர்ப்புகள் வந்து கொண்டிருந்தாலும் அவை பெரும்பாலும் ஆங்கிலத்திலேயே இருந்தன. இவற்றில் தமிழக அறிஞர்களின் பங்களிப்பு மிகப்பெரிது. வெளிநாட்டு மொழிகளில் திருக்குறள் மேலும் பரவலாவதற்கு  1952ம் ஆண்டில் வெளியான செக் மொழி பெயர்ப்பு தூண்டு கோலாக இருந்தது எனலாம். உலகறிந்த தமிழ் அறிஞரான கமில் சுவலபில் இந்த மொழியாக் கத்தைச் செய்தார். போலந்து நாட்டின் போலிஷ் மொழியில் தேர்ந்தெடுக்கப்பட்ட குறள்கள் 1958ல் வாண்டி டைனோவ்ஸ்கிஜி என்பவராலும் கவிதை வடிவில் முழுமையான மொழிபெயர்ப்பு போதன் கெமார்ஸ்கி என்பவராலும் வெளி யிடப்பட்டுள்ளது. 1916 ஆம் ஆண்டு எஸ்.தம்பையா என்பவ ரின் உதவியோடு கோவோக் காடாமி சிஹாமி என்பவரால் இலங்கையின் சிங்களமொழியில் திருக்குறள் வெளியிடப்பட்டது. 1963ல் அ.கிருஷ்ணமூர்த்தியுடன் இணைந்து ஜெ.ஜெ. கிலாசோவ் திருக்குறளை ரஷ்ய மொழியில் வெளியிட்டார். 1964 ஆம் ஆண்டு டச்சு மொழியில் டி காட் என்பாரு  ஃ பிஜி தீவுகளில் பேசப்படும் ஃபிஜியன் மொழியில் சாமுவேல் எல் - பெர்விக் என்பாரும் மியான்மரின் பர்மிய மொழியில் மியோ தாண்ட் என்பாரும் மலேசியாவின் மலாய் மொழியில் ராம்லி பின் தாக்கீர் என்பாரும் மொழிபெயர்த்து வெளியிட்டுள்ள னர். 1967 ஆம் ஆண்டு செங் ளி என்பவரால் சீன மொழியிலும், 1971 ஆம் ஆண்டு யிங்வே ஃபிரிக்கோம் என்பவரால் ஸ்வீடனின் ஸ்வீடிஷ் மொழி யிலும், 1972 ஆம் ஆண்டு பெண்டி ஆஸ்டோ என்ப வரால் ஃபின்லாந்தின் ஃபின்னிய மொழியி லும், 1976 ஆம் ஆண்டு முகமது யூசஃப் கான் என்பவரால் அரபு மொழியிலும்  1981 ஆம் ஆண்டு ஷூ ஸோ மாட்சுநாகா என்பவரால் ஜப்பான் மொழியிலும் திருக்குறள் வெளியிடப்பட்டுள்ளது. (நன்றி: திசை எட்டும் மொழியாக்கக் காலாண்டிதழ்)
