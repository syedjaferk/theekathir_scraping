
                                எங்கே இருக்கிறோம்...!


நமது நிருபர்
அக்டோபர் 6, 2021
10/6/2021 8:44:02 PM



டிஜிட்டல் இந்தியா, வளரும்  இந்தியா என வாய்ச்சவடால் அடிக்கும் மோடி ஆட்சியில், கல்வியில் எந்தளவிற்குப் பின்தங்கியிருக்கிறோம் என்பது தற்போது அம்பலமாகியிருக்கிறது.
ஐக்கிய நாடுகள் சபையின் யுனெஸ்கோ நிறுவனம்  இந்தியாவின் கல்வி நிலை குறித்த அறிக்கை ஒன்றை வெளியிட்டிருக்கிறது. அதில்  இந்தியாவில் உள்ள 19 விழுக்காடு பள்ளிகளில் மட்டுமே இண்டர்நெட் வசதி இருக்கிறது.   19 விழுக்காடு ஆசிரியர் பணியிடங்கள் நிரப்பப்படா மல் காலியாகவே இருக்கின்றன.  ஆசிரியர்க ளுக்கான பயிற்சி மையம் 5 விழுக்காடு மட்டுமே இருக்கிறன்றன.  ஒரு லட்சத்து 10 ஆயிரம் பள்ளி களில் ஓராசிரியர் மட்டுமே இருக்கின்றனர். அந்த  பள்ளிகளில் 89 விழுக்காடு கிராமப்புறங்களில் இருக்கின்றன.
அதிலும் பாஜக ஆளும் உத்தரப் பிரதே சத்தில் அதிகபட்சமாக 3 லட்சத்து 3 ஆயிரம் பணியிடங்களும், பீகாரில் 2 லட்சத்து 2 ஆயிரம் ஆசிரியர் பணியிடங்களும் நிரப்பப்படாமல் காலி யாக இருக்கின்றன  என்கின்றன புள்ளி விவரங்கள். அப்படியென்றால் அந்த பள்ளிகளில் பயிலும் மாணவர்களின் கல்வித்தரம் எந்தள விற்கு பாதிக்கப்பட்டிருக்கும் ?. இந்த லட்சணத்தில் மோடி அரசு புதிய கல்விக்கொள்கையின்படி, இனி நாடு முழுதும், மருத்துவம், கலை அறிவி யல், தொழில்நுட்ப படிப்புகளுக்கு ஒரே நுழைவுத் தேர்வு என அறிவிக்கிறது.இது சாதாரண மற்றும் நடுத்தர மக்களின் கல்வியை அடியோடு பறிக்கும் சதி. 
நாடு முழுவதும் உள்ள ஆசிரியர்களின் தகுதி குறித்த ஆய்வில் இந்தியாவிலேயே தகுதியான நபர்களை ஆசிரியர்களாக நியமித்திருக்கும் மாநிலங்களில் கேரளா முதலிடத்தில் இருக்கி றது. பாஜக ஆளும் பெரும்பாலான மாநிலங்க ளில் தகுதியற்றவர்கள் ஆசிரியர்களாக நியமிக் கப்பட்டுள்ளனர். அதிலும் சமூக அநீதி அரங்கேற்றப்பட்டிருக்கிறது. பட்டியலின மற்றும் மிகவும் பிற்படுத்தப்பட்டவர்களுக்கு உரிய அளவில் ஆசிரியர் பணியிடங்கள் வழங்கப்பட வில்லை. மாறாக இதர உயர்  வகுப்பினரே 45 விழுக்காடு ஆசிரியர் பணியிடங்களை ஆக்கிர மித்திருக்கின்றனர். 
1968 முதல் கல்விக்கு மொத்த உள்நாட்டு உற்பத்தியில் 6 விழுக்காடு நிதி ஒதுக்குவது எனத் தேசிய கொள்கையே இருக்கிறது. ஆனால் இது வரை 3.5 விழுக்காட்டைத் தாண்டவில்லை. அதிலும்  பள்ளிக்கல்விக்கான ஒதுக்கீடு என்பதில் மிகப்பெரிய இடைவெளி நீடிக்கிறது. மாறாக உயர் வகுப்பினர் ஆக்கிரமித்திருக்கும் ஐஐடி உள்ளிட்ட  உயர் கல்வி நிறுவனங்களுக்கு அதிகள விலான நிதி திருப்பி விடப்படுகிறது. பல்வேறு தடைகளையும், நெருக்கடிகளையும் எதிர் கொண்டு வரும் கியூபா கல்விக்கு ஜிடிபியில் 12.9 விழுக்காடு நிதியை ஒதுக்கி முதலிடத்தில் இருக்கிறது. 
இந்தியா 144ஆவது இடத்தில் இருக்கிறது. மோடி அரசுக் கல்வியைக் காவிமய மாக்கி மதவெறியைத் திணிப்பதிலேயே குறியாக இருக்கிறது. இதனை நிராகரித்து, அறிவியல்ப்பூர்வ மான, பகுத்தறிவுடன் கூடிய  முற்போக்குக் கல்வியை அரசு முன்னெடுக்க வேண்டும். அப்போதுதான் அனைவருக்கும் சமூக நீதியுடன் கூடிய சமமான  கல்வி கிடைக்கும்.
