
நூறு நாள் வேலையும், மோடி அரசின் வேலையும்


நமது நிருபர்
நவம்பர் 3, 2021
11/3/2021 11:09:45 PM



மகாத்மா காந்தி தேசிய ஊரக வேலை உறு தித்திட்டத்தின் கீழ் தமிழகத்திற்கு வழங்க வேண்டிய நிலுவைத் தொகையினை உடனடியாக வழங்குமாறு பிரதமர் நரேந்திர மோடிக்கு தமிழக முதல்வர் மு.க.ஸ்டாலின் கடிதம் எழுதி யுள்ளார். 1.11.2021 அன்று நிலவரப்படி தமிழ கத்திற்கு வழங்க வேண்டிய ரூ.1178.12 கோடி ஊதியம் வழங்கப்படாமல் உள்ளது என்று அந்த கடிதத்தில் குறிப்பிடப்பட்டுள்ளது.
இதுகுறித்து பிரதமர் நரேந்திர மோடிக்கு மார்க்சிஸ்ட் கம்யூனிஸ்ட் கட்சியின் மாநிலச் செயலாளர் கே.பாலகிருஷ்ணனும் கடிதம் எழுதி யுள்ளார். கிராமப்புற வேலை வாய்ப்பை வழங்குகிற, வறுமை ஒழிப்பை நோக்கமாக கொண்ட இந்த திட்டத்தை சீர்குலைக்காமல் ஆக்கப்பூர்வமாக செயல்படுத்துமாறு அவர் வலியுறுத்தியுள்ளார்.
இதனிடையே ஒன்றிய நிதியமைச்சர் நிர்மலா  சீத்தாராமன் இத்திட்டத்திற்காக ஊரக வளர்ச்சித் துறைக்கு பணம் தரப்பட்டுவிட்டதாகவும் புதிதாக பணம் கேட்டு எந்த கோரிக்கையும் வர வில்லை என்றும் மத்திய ஊரக வளர்ச்சித்துறையி டமிருந்து பதில் வர தாமதமானால் மாநில அரசு அந்த நிதியை செலவழித்துவிட்டு பின்னர் ஒன்றிய  அரசிடம் பெற்றுக் கொள்ளலாம் என்று தெரி வித்துள்ளார்.
இது அர்த்தமற்ற பதிலாகும். ஒன்றிய நிதித்துறை பணம் கொடுத்துவிட்டதாக கூறும் நிலையில், ஒன்றிய ஊரக வளர்ச்சித்துறை  அந்தப் பணத்தை தமிழகம் உள்ளிட்ட மாநிலங்களுக்கு தராமல் இருப்பதன் காரணம் என்ன? தமிழ கத்திற்கு மட்டுமின்றி, 22 மாநிலங்களுக்கு ஒன்றிய  அரசு சுமார் 8 ஆயிரம் கோடி பாக்கி வைத்துள்ளது. 
கொரோனா மற்றும் தொடர் ஊரடங்கினால் மாநில அரசுகளின் வருவாய் ஆதாரம் பெருமளவு பாதிக்கப்பட்டுள்ள நிலையில், செலவழித்துவிட்டு பிறகு பெற்றுக் கொள்ளுமாறு கூறுவது ஒன்றிய அரசின் பொறுப்பின்மையையே காட்டுகிறது.
ஒன்றிய அரசின் துறைகள் ஒன்றையொன்று கைகாட்டுவதன்மூலம் மாநில அரசுகளை நெருக்கடிக்கு உள்ளாக்குவது மட்டுமின்றி இந்த திட்டம் முடங்கிப் போக வழிசெய்கிறது. 
மகாத்மா காந்தி தேசிய ஊரக வேலை உறுதித்திட்டத்திற்கான பட்ஜெட் ஒதுக்கீடு தொடர்ந்து ஒன்றிய அரசினால் வெட்டப்பட்டுவரு கிறது. இதனால் இந்தத் திட்டத்தின் பயனாளிகளின் எண்ணிக்கை குறைந்துகொண்டே வருகிறது. புதி தாக வேலை கேட்டு மனுச் செய்பவர்களுக்கு வேலை வாய்ப்பு வழங்க முடியாத நிலை உள்ளது. 
கொரோனா காலத்தில் கிராமப்புற மக்களின் வறுமையைச் சமாளிப்பதற்கு பெருமளவு துணை நின்றது இந்தத் திட்டமாகும். ஆனால் ஒன்றிய பாஜக கூட்டணி அரசு இந்தத் திட்டத்தை கொஞ்சம் கொஞ்சமாக கை கழுவ முயல்கிறது. கார்ப்பரேட் முதலாளிகளுக்கு வரிச்சலுகை, மானியம் என அள்ளித் தருபவர்கள் கோடிக் கணக்கானவர்கள் பலன் பெறக் காரணமாக இருப்பதோடு, கிராமப்புற உள்கட்டமைப்பை மேம் படுத்த உதவியாகவும் உள்ள இந்தத்திட்டத்தை சீர்குலைக்க முயல்வதை அனுமதிக்க முடியாது. உடனடியாக மாநிலங்களுக்கு தர வேண்டிய பாக்கியைத் தருவதற்கு ஒன்றிய அரசு முன் வர வேண்டும்.
