
                                    பிடிவாதமாய் இருப்பதேன்? 


நமது நிருபர்
மே 22, 2019
5/22/2019 12:00:00 AM



ஹைட்ரோ கார்பன் திட்டம் தொடர்பாக அரசின் நிலைபாடு என்ன? என்ற கேள்விக்கு விவசாயிகளை பாதிக்கும் எந்தத் திட்டத்தையும் அதிமுக அரசு அனுமதிக்காது. நாங்கள் சொல்லிக்கொண்டுதான் இருக்கிறோம். அவர்கள் ஏதாவது ஒரு போராட்டத்தை எடுத்துக்கொள்கிறார்கள் என்று தமிழகம் முதல்வர்எடப்பாடி பழனிசாமி திங்களன்று சேலம்விமான நிலையத்தில் செய்தியாளர்களிடம் பதில் கூறியிருக்கிறார்.அவர் சொல்வதை பார்த்தால் விவசாயிகளைபாதிக்கும் எந்தத் திட்டங்களையும் அதிமுகஅரசு அனுமதிக்காது, அமல்படுத்தாது என்றேஎண்ணத் தோன்றும். ‘கெட்டிக்காரன் புளுகுஎட்டு நாளைக்கு என்பார்கள்.’ ஆனால் எடப்பாடியின் சொல்லோ அப்போதே, அடுத்த கேள்விக்கு பதிலளிக்கும் வரைகூட தாங்கவில்லை. விவசாயிகளை பாதிக்கக்கூடிய திட்டம்என்பது எட்டுவழிச்சாலைக்கும் பொருந்துமா?என்ற கேள்விக்கு அது எப்படி பாதிக்கும் என்கிறீர்கள்? என்றுஎதிர்க்கேள்வி கேட்டு எட்டு வழிச்சாலை திட்டத்தை கட்டாயம் அமல்படுத்தியே தீருவோம் என்று இறுமாப்புடன் கூறியிருக்கிறார்.அதுமட்டுமின்றி, விவசாயம் அழிவதால் உணவுப்பஞ்சம் ஏற்படுமே என்ற அடுத்த கேள்விக்கு எங்குவிவசாயம் அழிகிறது, எவ்வளவு நிலம் இருக்கிறது என்று உங்களுக்கு தெரியுமா? என்றுசெய்தியாளர்கள் மீது பாய்ந்திருக்கிறார். அதோடு பாசனப் பகுதியில் உள்ளவர்கள்தான் முன்வந்து மிக ஆர்வமாக கொடுக்கிறார்கள். வறட்சியான பகுதியில் இருப்பவர்கள் தான் போராட்டம் நடத்துகிறார்கள் என்று ஒரேபோடாய் போட்டிருக்கிறார். அதுமட்டுமின்றி நூறு சதவீதத்தில்ஏழு சதவீதம் தான் எதிர்ப்பு தெரிவிக்கிறார்கள் என்று கூறி முழு பூசணிக்காயை சோற்றில் மறைக்க முயன்றிருக்கிறார்.ஆனால்அன்றைக்கே தர்மபுரி மாவட்டம் பாப்பிரெட்டிபட்டியில் முதல்வரின் பேட்டிக்கு எதிர்ப்பு தெரிவித்து ஆர்ப்பாட்டம் நடத்தினர் விவசாயிகள். செவ்வாயன்று சேலத்தில் கருப்புக்கொடி ஏந்தி ஆர்ப்பாட்டம் நடத்தியுள்ளனர்.சுற்றுச்சூழலை அழிக்கிறார்கள் என சொல்லப்படுகிறதே என்ற கேள்விக்கு மனிதர்கள் நினைத்தால் எதையும் உருவாக்க முடியும் என்றுதத்துவ விளக்கம் தந்திருக்கிறார் முதல்வர். அத்துடன் மக்கள் என்ன நினைக்கிறார்களோ அதைத்தான் நடைமுறைப்படுத்துகிறோம் என்றும் கூறியிருக்கிறார். அவர் கூறும் மக்கள்யார்? நாட்டு மக்களுக்கு உணவை உற்பத்திசெய்யும் சின்னஞ்சிறிய விவசாயிகளா? கார்ப்பரேட் கனவான்களா? மக்களை பாதிக்கும் எந்தத் திட்டத்தையும் எதிர்ப்போம் என்று கூறும் அன்புமணிக்கு என்ன பதில் சொல்வார்? ஏற்கெனவே இருக்கிற சாலைகளை அகலப்படுத்தினாலே போதும் என்கிறநிலையில் யாருக்காக எடப்பாடியார் இப்படிவிடாப்பிடியாக இருக்கிறார். கையகப்படுத்திய நிலங்களை விவசாயிகளிடம் ஒப்படைக்கக் கூறி உயர்நீதிமன்றமே தீர்ப்பளித்த பிறகும், அடாவடிசெய்வது ஏன்? விவசாயி மகன் என்று கூறும் முதல்வர், அவர்களுக்கு விரோதமாகவே செயல்படுவது அழகல்லவே!
