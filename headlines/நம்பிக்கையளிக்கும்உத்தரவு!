
                           நம்பிக்கையளிக்கும் உத்தரவு!


நமது நிருபர்
அக்டோபர் 27, 2021
10/27/2021 7:57:47 PM



பெகாசஸ்  ஊடுருவல் மற்றும் உளவு  விவகா ரத்தில் உச்சநீதிமன்ற கண்காணிப்பின் கீழ் ஓய்வு பெற்ற உச்சநீதிமன்ற நீதிபதி தலைமை யில் சுயேச்சையான விசாரணைக்கு உத்தர விடப்பட்டிருக்கிறது. உச்ச நீதிமன்றத்தின் இந்த உத்தரவு வரவேற்கத்தக்கது. இது நீதித்துறையின் மீதும், ஜனநாயகத்தின் மீதும் மக்களுக்கு நம்பிக்கையை ஏற்படுத்தும். 
ஒன்றிய அரசு  இஸ்ரேல் பாதுகாப்புத் துறை மூலம்  பெகாசஸ்  மென்பொருளை  வாங்கியதா இல்லையா என  நீதிமன்றத்தில்  இதுவரை தெளிவுபடுத்தப்படவில்லை. ஒரு வேளை பெகாசஸ்  மென்பொருளை ஒன்றிய அரசு வாங்கி பயன்படுத்தியிருந்தால், இந்தியாவின் தகவல்கள் இஸ்ரேல் ராணுவத்திற்கும் கிடைத்திருக்கும். இது பிரதமர் எடுத்துக்கொண்டிருக்கும் ‘’அரசின் ரகசிய விவகாரங்களை, தெரிந்தோ, தெரியாமலோ மற்றவர்களிடம் பகிர்ந்து கொள்ள மாட்டேன்’’ என்கிற ரகசிய காப்பு பிரமாணத்திற்கு  எதிரான தாகும். இது மிகப்பெரிய தேசத் துரோகம்.
அதனால்தான் உச்ச நீதிமன்றம்’’மற்ற நாடுகளின் உளவு மென்பொருளை கண்கா ணிப்புக்குப் பயன்படுத்துவது தேசியப் பாது காப்புக்கு குந்தகம் விளைவிக்கும்.’’ என்று கூறியிருக்கிறது. ‘’ஒவ்வொரு முறையும் தேசியப் பாதுகாப்பு என்று காரணம் கூறி இந்திய அரசு தப்பித்துக்கொள்ள முடியாது’’  எனவும் தெளிவு படுத்தியிருக்கிறது. மக்களின் அந்தரங்க உரிமை, பேச்சு சுதந்திரம் உரிமை ஆகியவை உளவு பார்க்கும் விஷயத்தில் முழுமையாக மீறப் பட்டுள்ளன எனச் சரியாகவே குறிப்பிட்டிருக்கிறது.
என்எஸ்ஓ நிறுவனம் இஸ்ரேல் உள்துறையின்  மூலம் மற்ற நாடுகளின் அரசுகளுக்கு மட்டுமே பெகாசஸ் மென்பொருளை விற்பனை செய்கி றோம். தனிநபர்களுக்கு விற்பதில்லை என்கிறது. அப்படியென்றால் இந்தியாவில்  பெகாசஸ்  உளவு என்பது அரசின் மூலமே நடைபெறுகிறது என்பது உறுதியாகிறது. 
 2018 இல் சிட்டிசன் லேப் வெளியிட்ட என்எஸ்ஓ மென்பொருளைப் பயன்படுத்தும் 45 நாடு களின் பட்டிலில் இந்தியாவும் இடம் பெற்றி ருந்தது. 2019 இல் பெகாசஸ், வாட்ஸ்அப் மூலம் தகவல்களைத் திருடுகிறது என நாடாளு மன்றத்தில் மார்க்சிஸ்ட் எம்பி கே.கே.ராகேஷ் குற்றஞ்சாட்டினார். அப்போது அதிகாரப்பூர்வமற்ற கண்காணிப்பு என மோடி அரசு  அலட்சியம் செய்தது. வாட்ஸ்அப் நிறுவனமே 121 இந்திய தொலைபேசி எண்கள்  ஒட்டுக் கேட்கப் படுகின்றன என அதிகாரப்பூர்வமாகத்  தெரிவித்தது. அப்போதும் ஒன்றிய அரசு அதனை   மூடி மறைத்தது. இவையெல்லாம் திட்ட மிட்ட சதியன்றி வேறென்ன?
இது உளவு மட்டுமின்றி , செய்யாத குற்றத்தை யும், செய்ததாக ஆவணங்களை உருவாக்கி  நம்மையே ஒப்புதல் வாக்குமூலம் அளிக்க வைக்கும் அளவிற்கு மிகவும் ஆபத்தானது. ஜனநாயகத்தையும், அரசியல் சாசனத்தையும் காலில் போட்டு மிதிக்கும் இந்த விவகாரத்தில் உச்சநீதிமன்றம் சரியான தலையீட்டைச் செய்தி ருக்கிறது.விசாரணைக் குழு சர்வதேச வல்லுநர்க ளையும் அழைத்து பெகாசஸ்க்கு சர்வதேசக் கிளைகள் இருக்கின்றனவா என்பதையும் சேர்த்து ஆராய்ந்திட வேண்டும்.
