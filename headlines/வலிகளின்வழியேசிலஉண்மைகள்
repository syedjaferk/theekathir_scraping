
வலிகளின் வழியே சில உண்மைகள்


நமது நிருபர்
மார்ச் 9, 2020
3/9/2020 12:00:00 AM



“ஆலா” இயக்கத்தில் அவளின் பெயர் இது தான். இறுதிப் போரின் காலத்திற்கு முன்பு, கரும்புலி யான அவள் தற்கொலை தாக்குதலுக்கு முயன்ற போது கைது செய்யப்படு கிறாள். முந்நூறு ஆண்டுகால சிறை தண்டனை வழங்கப்படுகிறது. சிறை வாசத்திற்கு முன்பு ரகசிய “விசாரணை” மையங்களில் கடுமையான சித்திரவதை களுக்கு இடையே ஒரு குறிப்பிட்ட பெயரைச் சொல்லி அந்த அதிகாரி அவளை அழைக்கிறார். அதுவரை அது தான் அவளது உண்மையான பெயர் என்பதை மறந்து தான் போயிருந்தாள் ஆலா. அவளே மறந்து போன பெயர் இப்போது நமக்குத் தேவை இல்லை. அவள் ஆலாவாகவே இருந்துவிட்டு போகட்டும்.  ஆலா என்பது “புவிமுனைகளில் வாழும் ஒரு பறவை. உலகிலேயே அதிக தூரம் (சுமார் 12,000 மைல்கள்) ஒரு வழியில், வட துருவப் பிரதேசத்தி லிருந்து தென் துருவப் பிரதேசத்துக் குக் குளிர் நாட்களில் பறந்து இடம் பெயரு மாம்” நமது ஆலாவின் பயணம் இவ்வளவு நீளமானதல்ல என்ற போதும் அவளின் வலிகள் அதற்கு ஈடானதே. அந்த வலிகளின் உணர்வுபூர்வமான பதிவே ஷோபாசக்தியின் “இச்சா”.
அச்சத்தின் இடத்தில் சாவு 
அரசியலாகப் புரிந்துகொண்டு ஆலா இயக்கத்தில் சேரவில்லை. புலிகள் இயக்கத்தில் ஒருவருக்கு அவ சரத்திற்குத் தண்ணீரும், டீயும் கொடுத்ததற்காக ஆலாவின் வெள்ளந்தியான தம்பி அநியாயமாகக் கொல்லப்படுகிறான். இதையடுத்த நிகழ்வுகள் ஆலாவை ஊரைவிட்டு துரத்துகிறது. பயமும், பதற்றமும் அவளை ஆட்கொள்கிறது. தப்பித்து யார் கண்ணிலும் படாமல் உறவினர் வீட்டில் தங்க வைக்கப்படுகிறாள். அங்கு ஏற்படும் பாலியல் தொல்லை களால் துவண்டு போகிறாள். தொல்லை கொடுத்த உறவுக்காரரின் கதையை, இயக்கத்தைச் சார்ந்த மஞ்சரி அக்கா வின் துப்பாக்கி முடித்துவைக்கிறது. இது அவளை இயக்கத்தில் இணைக்கிறது. இது நாவலின் மையக்கதை அல்ல. அதை சொல்வது இந்த நூல் அறிமு கத்தின் நோக்கமும் அல்ல. இது மையக்கதைக்கு நாம் வந்து சேர அமைக்கப்பட்ட பாதை. இந்தப் பாதைக்கு வந்து சேரவே நீங்கள் இலங்கையில் சமீபத்தில் கிறிஸ்தவ ஆலயங்களில் நடந்த குண்டு வெடிப்பு களைக் கடந்து தான் வரவேண்டி யிருக்கும். பிசகில்லாமல் நீங்கள் இந்த எல்லாவற்றையும் கடந்து கதைக்குள் சஞ்சரிக்கும் வழியை எப்போதும் போல் ஷோபாசக்தியின் எழுத்து உத்தர வாதப்படுத்தியுள்ளது. ஆலாவின் கையில் இப்போது ஒரு துப்பாக்கி மின்னுகிறது. தம்பி கொல்லப்பட்ட பிறகு, அவளையும் அடித்து அவமானப்படுத்தினர். அன்று கூனிக் குறுகி நிற்கவைக்கப்பட்ட அவளிடம் ஒரு துப்பாக்கியும், ஒரு சைனைட் குப்பியும் நிலைத்துவிட்டது. இப்போது “அச்சம் தீண்டவேயில்லை. அச்சத்தை விரட்டிவிட்டால் அது இருந்த இடத்தில் சாவு வந்து உட்கார்ந்து கொள்ளும்” என்கிறாள் ஆலா. எதிரியை வீழ்த்த துப்பாக்கி, சிக்கிக்கொண்டால் தன்னையே மாய்த்துக்கொள்ள சைனைட். ஆலா எப்போதும் சைனைடை விட “மதிப்பு மிக்க” சாவிற்காகவே ஏங்கினாள்.
இந்த நொடியில் வாழவில்லை 
தம்பியின் கொலையோடு நடந்த நிகழ்விலிருந்து ஆலாவின் வலி மிகுந்த பயணம் ஆரம்பித்துவிடுகிறது. கைது செய்யப்பட்டு ரகசிய விசாரணைக் கூடத்தில் அவளுக்கு இழைக்கப்படும் கொடுமைகளைச் சொல்லி மாளாது. இது கதை என்ற போதும் ஷோபாசக்தி யின் அனுபவங்கள் மற்றும் அறிதல்க ளில் நின்று உண்மைகளை அடிப்படை யாக கொண்டே எழுத்து வடிவம் பெற்றுள்ளது. நான் கைது செய்யப்பட்ட நாள் முதல் என் உடலில் துணி இருந்த நாட்களையும், வலி இல்லாத நாட்களை யும் விரல் விட்டு எண்ணிவிடலாம் என்கிறாள் ஆலா. பெண் எனும் போது சித்திரவதைகளின் பட்டியலில் வன்புணர்வும் சேர்ந்துவிடுகிறது.  என்னை இவர்கள் பணிய வைக்க வன்புணர்வு உள்ளிட்ட எல்லா கொடுமைகளையும் நிகழ்த்துகின்றனர். அவர்கள் இந்த நொடியில் என்னைக் கையாள முனைகிறார்கள். ஆனால் நானோ ஐந்து நிமிடங்கள் கடந்த  நிலையில் பயணித்துக் கொண்டிருக்கி றேன் என்பது அவர்களுக்குத் தெரி யாது என்கிறாள் ஆலா. இப்படியான ஆயிரம் ஆயிரம் உயிர்களின் வலிக ளும், பலிகளும் சித்தாந்த தெளிவின்மை யால் வீணானது தான் சோகம்.
இன்றிலிருந்து முற்றிலும் வேறானவை 
அப்பட்டமான இனவெறியும், ஆதிக்க மனோபாவமும் ஏதுமறியா மக்கள் மீது செலுத்தும் படுமோச மான தாக்குதல்கள், திக்குத் தெரியா மல் அவர்களை விரட்டுகிறது. அபயத்திற்காய் அவர்கள் அலை யும் போது கிடைக்கும் எல்லா நம்பிக்கை யும் அவர்களுக்கு விடியலாய் தெரிகிறது. உலக நிலைமைகளைக் கருத்தில் கொள்ளாமல், தத்துவங்க ளும், கூட்டு செயல்பாடும் அற்றுப் போய், தனிநபர் மேலாதிக்கம் மட்டுமே இயக்கமாகும் போது பலரின் எல்லாவிதமான உழைப்பும், இழப்பும் அர்த்தமற்றதாகி விடுகிறது. “70க்குப் பிறகு இலங்கையில் நடைபெற்ற ஆயுத எழுச்சிகள் எல்லாமே - அதைத் தமிழர்கள் முன்னெடுத்தாலும், சிங்களவர்கள் முன்னெடுத்தாலும் அந்த ஆயுத எழுச்சிகள் ரத்த வெள்ளத்திலே அரசால் தோற்கடிக்கப்பட்டன. இலங்கை மிகச் சிறிய நாடு. ஆனால் உள்நாட்டுப் போர்களில் கொடுத்த விலை மிக மிக அதிகம்... அந்த அனுபவத்திலி ருந்துதான் ஆயுதப் போராட்ட அரசியலே இனி வேண்டாம் என்கி றேன்... கியூபா, வியட்நாம் போராட்டக் காலங்களும் அரசியல் சூழல்களும் இன்றிலிருந்து முற்றிலும் வேறானவை...” 2018 ஆம் ஆண்டு விகடன் “தடம்” இதழுக்கு ஷோ பாசக்தி அளித்த பேட்டியின் ஒருசிறு பகுதி இது. இந்தப் பார்வையின் பிரதிபலிப்பு நிச்சியம் இந்த நூலில் இருக்கிறது. அதோடு ஈழ போராளிகளின் பெயரைச் சொல்லி பிழைப்பு நடத்துபவர்களின் முகத்திரை யும் நேர்த்தியாகக் கிழிக்கப்படுகிறது.
இச்சா (நாவல்)
ஆசிரியர்: ஷோபாசக்தி
வெளியீடு: கருப்புப் பிரதிகள், 
பி 55, பப்பு மஸ்தான் தர்கா, 
லாயிட்ஸ் சாலை, 
சென்னை - 600 005
பக்கம் : 304 விலை : ரூ 270/-
தொலைபேசி: 94442 72500
