
‘என்னை இடதுபக்கம் இழுத்தவர் டி.எஸ்.’


நமது நிருபர்
ஜனவரி 13, 2020
1/13/2020 12:00:00 AM



“மறைந்த தோழர் டி.எஸ். எனப்படும் டி.செல்வராஜ்  அவர்களை முதன் முதலில் சந்தித்த போது நான் ‘தாமரை’யில்  எழுதிக்கொண்டிருந்தேன்.  டி.எஸ். அவர்கள் வழக்கறிஞரானபோது தியாகராய நகரில் ஒரு வீடு எடுத்து அதனை விடுதியாக மாற்றியிருந்தார். அங்கே தி.க.சி., அவரது மகன்  கணபதி, தோழர் டி.எஸ். ஆகியோர் இருந்தார்  கள்.  நானும் அவர்களை சந்தித்து உரையாடு வேன்.  கலை இலக்கிய பெருமன்றம்,  தாமரை ஆகியவற்றோடு தொடர்பு கொண்டிருந்த நான் இந்திய கம்யூனிஸ்ட் கட்சியில் தான் இருந்திருப்பேன். ஆனால் என்னை இடது பக்கம் இழுத்து வந்தவர் டி.எஸ்.தான். அதற்காக அவருக்கு நன்றி நான் சொல்ல வேண்டும்.  அடுத்து நான் வழக்கறிஞர் படிப்பு முடித்து பார் கவுன்சிலில் பதிவு செய்வதற்கு என் பெயரை முன்மொழிந்தவரும் டி.எஸ்.தான். சென்னையில் சில வழக்கறிஞரிடம் உதவியாள ராக சேர்வதற்கும் அவர் ஆற்றுப்படுத்தினார். ஆனால் அதெல்லாம் எனக்கு ஒத்துவர வில்லை என்ற போதும் மாறாத தோழமையோடு அனுமதித்து,  அவர் மண வாழ்க்கைக்குப் பின் திண்டுக்கல்லில் தங்கியபோது மேல்முறை யீட்டு வழக்குகளை எனக்கு அனுப்பி வைத்தார். அதன் மூலம் எனக்கு ஏழெட்டு வழக்கறிஞர்கள் உதவி கிடைத்தது.  நல்ல வருமானமும் கிடைக்கச் செய்தார். அதற்காகவும் டி.எஸ்.அவர்களுக்கு நான் நன்றி கூற வேண்டும்.  இலக்கியத் தளத்திலும் தமுஎகச அமைப்புக்குள்ளும் எங்களிடையேயான உறவுகளும் உரையாடல்களும் விரிவானவை. அவர் எழுதிய அனைத்து நூல்களுக்கும் நான் விமர்சனம் எழுதி இருக்கிறேன்” - டி.செல்வ ராஜ் புகழ் அஞ்சலிக் கூட்டத்தில் தமுஎகச மூத்தத் தலைவர் தோழர் சிகரம் செந்தில்நாதன் நெகிழ்ச்சியோடு கூறினார். டி.எஸ். அவர்களின் தேநீர் நாவலை திரைப்படமாக்கிய காலத்தின் இனிய அனுபவங்களையும் பாக்யராஜூடன் ஏற்பட்ட கசப்பான அனுபவங்களையும் பகிர்ந்து கொண்டார்.  இறுதியில் எனது வாழ்க்கையில் மறக்க முடியாத ஒருவரை இழந்துவிட்டேன் என்று கூறிய போது கண்களில் நீர் பனிக்க நா தழுதழுத்தது.   தமுஎகச வட - தென் சென்னை மாவட்டக் குழுக்கள் நடத்திய தோழர் டி.செல்வராஜ் புகழ் அஞ்சலிக் கூட்டத்தில் பேசிய தாமரை ஆசிரியர் சி.மகேந்திரன், தோழர் ஜீவானந்தம் டி.எஸ் .சிடம் ஆழ்ந்த அன்பு கொண்டிருந்ததை நினைவு கூர்ந்தார். டி.எஸ்.சின் முதல் சிறுகதை தாமரையில் வெளிவந்தது. கோகிலா என்ன செய்து விட்டாள் என்ற கடைசி சிறுகதையும் தாமரையில்தான் வெளியானது என்று அவர் கூறினார்.  இலக்கியத்திற்காகத் தங்களை அர்ப்பணித்துக்கொண்ட டி.எஸ்., கு.சி.பா. போன்றோரின் உணர்வுகளுக்கு இன்றைய பொருத்தப்பாடு என்ன என்பதை ஆய்வு செய்ய வேண்டும் என்று கேட்டுக்கொண்டார் மகேந்தி ரன்.  மார்க்சிய சிந்தனையாளர் வீ.மீனாட்சி சுந்தரம் பேசுகையில், டி.எஸ்.சின் மலரும் சருகும் என்ற முதல் நாவலுக்கான கதைக்களம் எங்கள் ஊர்தான் என்று கூறியதோடு அவர் எந்த மக்களின் போராட்டத்துக்கு ஆதரவாக எழுதினாரோ அவர்களுக்கு எதிராக இருந்தது எங்கள் குடும்பம். எங்க வீட்டுல ரொம்ப காலத்துக்கு முன் முத்திரை மரக்கால் இருந்தது. சிறுவய தில் எனக்கு இதெல்லாம் தெரியாது.  படிச்சு முடிச்சு சிம்சன்ல என்னை  வேலைக்கு சேத்து விட்டாங்க. அங்க என்னை கம்யூனிஸ்டுன்னு  சொல்லி வேலையிலிருந்து நீக்கிட்டாங்க. அப்ப நான் கம்யூனிஸ்ட் இல்ல. அவங்க நீக்கினதால  நான் கம்யூனிஸ்ட் ஆயிட்டேன்.  வழக்கறிஞர் வெங்கட்ராமன பார்க்கப் போகும்போது செல்வராஜ பாத்திருக்கேன்.  அவருடைய நாவல் எல்லாம் ரொம்ப நாளைக்கு முன்னாலே படிச்சிருக்கேன். அஞ்சலி கூட்டத்துக்கு வந்தது எனக்கு பல விஷயங்களை நினைவு படுத்தியது. பல விஷயங்கள் தெரிய வச்சிருக்கு” என்று சொல்லி நிறைவு செய்தார்.  புகழ் அஞ்சலிக் கூட்டத்தில் தமுஎகச கவுரவத் தலைவர் ச. தமிழ்ச்செல்வன், கவிஞர் இளவேனில்,  இலங்கை எழுத்தாளர் பி.டி. இளங்கோவன், கல்வியாளர் பிரின்ஸ் கஜேந்திர பாபு, எழுத்தாளர் மணிநாத் ஆகியோர் அஞ்சலி உரையாற்றினர். நாடக செயற்பாட்டாளர் பிரளயன் டி.எஸ். எழுதிய ‘ஜீவானந்தம் வரலாற்று’ நூலையும் கவிஞர் இரா.தெ.முத்து ‘மலரும் சருகும்’ நாவலையும் தோழர் ஜி.செல்வா ‘தோல்’ நாவலையும் பத்திரிகையாளர் மயிலை பாலு ‘மூலதனம் ’ நாவலையும் முன் வைத்து அஞ்சலி செலுத்தினர்.  தொகுப்பு: சிநேகா
