
                 முற்றுப்புள்ளி வைக்க...


நமது நிருபர்
ஆகஸ்ட் 24, 2022
8/24/2022 9:58:44 PM



அலோபதி மருத்துவர்கள் உள்ளிட்ட எல்லா மருத்துவத் துறையினரையும் கொலையாளிகள் என்று குற்றஞ்சாட்டும் வகையில்  விளம்பரம் செய்த பாபா ராம்தேவை உச்சநீதிமன்றம் கண்டித் திருக்கிறது.
பதஞ்சலி நிறுவனத்தின்  பாபா ராம்தேவ்  அலோபதி மருத்துவம் குறித்து மக்களிடம் தொ டர்ந்து அச்சத்தையும், பீதியையும் ஏற்படுத்தி அதன் மூலம் லாபம் ஈட்டும் மோசடியில் கிரி மினல் குற்றத்தில் ஈடுபட்டு வருகிறார். அப்படி யிருந்தும் ஒன்றிய அரசு  பாபா ராம்தேவ் மீது நடவடிக்கை எடுக்க மறுப்பதோடு, ஆதரிக்கவும் செய்கிறது.  இதனால்  இந்திய மருத்துவர்கள்  சங்கம் அதிர்ச்சியோடு உச்சநீதிமன்றத்தை நாடி யிருக்கிறது.
பதஞ்சலி ராம்தேவ் மோசடி செய்வது  ஒன்றும் புதிதல்ல. ராணுவத்திற்கும் பதஞ்சலியின் ஆம்லா ஜூஸ் விற்கப்பட்டது. ஆய்வகச் சோதனையில்  தரமற்றது எனக் கண்டுபிடிக்கப்பட்டு தடை செய்யப்பட்டது. 2016 இல் பதஞ்சலி நிறுவனத்திலி ருந்து  தயாரிக்கப்படும் 82 ஆயுர்வேதப் பொருட்க ளின் மாதிரியை எடுத்து ஹரித்வார் ஆயுர்வேத மற்றும் யுனானி ஆய்வகம் சோதனை செய்தது. இயற்கை முறையில் மட்டுமே தயாரிக்கப்படு கிறது எனச் சொல்லப்பட்ட பொருட்களில் 31 சத விகிதம் அந்நிய நாட்டு ரசாயனப் பொருட்கள் சேர்க்கப்பட்டிருப்பது உறுதி செய்யப்பட்டது. அதிலும் 18 பொருட்கள் மிகவும் தரமற்றவை என்ப தும் கண்டுபிடிக்கப்பட்டது. அப்போதும் அரசு நடவடிக்கை எடுக்கவில்லை.  
அறிவியலுக்குப் புறம்பாக  மக்களை முட்டா ளாக்கும்  இந்த மோசடி தொடர்வதற்குக் காரணமே, மத்திய சுகாதார அமைச்சகம் மற்றும் ஆயுஷ் அமைச்சகம் என்பதே மருத்துவர்களின் குற்றச் சாட்டு.  காரணம்  ஏற்கனவே  கொரோனாவிற்கு  மருந்து கண்டு பிடித்திருப்பதாகவும், அதற்கு  உலக சுகாதார மையம் மற்றும் ஆயுஷ் நிறுவனத்தின் சான்றிதழைப் பெற்றிருப்பதாகவும் விளம்பரம் செய்தது. அந்த கொரோனில் மருந்தை அறிமுகப் படுத்திய அன்றைய ஒன்றிய அமைச்சர்கள் நிதின் கட்காரி மற்றும்  ஹர்ஷ்வர்தன்  “ராம் தேவின் கன வென்பது, நம் மோடி அரசின் கனவு”  என புள காங்கிதம் அடைந்தனர்.  
ஆனால் அடுத்த கணமே இந்த மருந்தை நாங்கள் அங்கீகரிக்கவில்லை என உலக சுகாதா ரம் மையம் அறிக்கை கொடுத்து மறுத்துவிட்டது. சென்னை உயர் நீதிமன்றம் மக்களின் அச்சத்தைப் பயன்படுத்தி லாபம் ஈட்ட முயன்றதாகக் கூறி ரூ.10 லட்சம் அபராதம் விதித்தது. ஆனால் மோடி அரசு அந்த மோசடி பதஞ்சலி ஆராய்ச்சி நிறுவ னத்திற்கு 5 ஆண்டுகள் வரிவிலக்கு அளித்தது.
பிரதமர் மோடி அறிவியல் மாநாட்டிலேயே,  சோதனைக்குழாய் குழந்தை, உறுப்பு மாற்று அறுவை மருத்துவத்துக்கு  கர்ணனும் விநாயகரும் சான்று எனக் கட்டுக்கதைகளை  முன்வைத்த மோடியிடம் இதைவிட வேறு என்ன எதிர் பார்க்க முடியும்? உச்சநீதிமன்றமாவது பாபா ராம்தேவ் வழக்கின் மூலம், அறிவியல் மனப்பான்மையை வளர்க்கவும், அறிவியலுக்கு விரோதமான கட்டுக் கதைகளுக்கு முற்றுப்புள்ளி வைக்கவும் நட வடிக்கை எடுக்க வேண்டும்.
