
சுண்டெலியும் காளையும்  - பெரணமல்லூர் சேகரன் 


நமது நிருபர்
பிப்ரவரி 9, 2020
2/9/2020 12:00:00 AM



மரத்தின் பொந்தில் வாழ்ந்த எலியோ
    மரத்தின் கீழே உறங்கிய காளையை
சிரத்தை இன்றி குறும்பு செய்து
   காளைமீ தேறி விளையாடி மகிழ்ந்தது
விழித்த காளை சீற்றம் கொண்டது
    விடாது எலியைத் துரத்திச் சென்றது
கொழுத்த காளைக்கு அஞ்சிய எலியோ
    பெருமதிற் சுவரின் பொந்தில் புகுந்தது
அடங்கா சீற்றமுடன் மதிலைத் தலையால் 
    மோதிய காளை கொம்பால் குத்தியது 
‘‘அடங்கு காளையே போதும் மோதியது
    சேதாராம் உனக்கே எனக்கில்லை என்றது”
அடங்கிய வலைக்குள் அமைதியாய் எலியோ
    மேலும் சினத்தால் மோதிய காளையின்
திடமான தலையில் குருதி வழிந்தது
    வலியால் துடித்தது வலிய காளை
‘‘உடலது வலிமை மட்டுமே போதாது
    எதையும் வெல்லும் கர்வம் கூடாது’’
எலியது கூறிய கூற்றின் உண்மை
    உணர்ந்த காளை அவ்விடம் அகன்றது
