
பாரதி ஒரு காலக்கண்ணாடி.!


நமது நிருபர்
ஜூன் 30, 2019
6/30/2019 12:00:00 AM



பாரதியை இந்த கால இளைஞர்கள் பலர் ஆடைகளில் அச்சிட்டு தமிழன் என்ற வார்த்தை எழுதி மகிழ்வது உண்டு. ஆனால் பெரும்பாலானோர் பாரதியின் படைப்புகளை படிப்பது இல்லை. என் கல்லூரி வளாகத்தில் எழுதி இருத்த ஒரு வாசகம் “நீதி உயர்ந்த மதி, கல்வி-அன்பு/நிறை உடையவர்கள் மேலோர்” இந்த வரிகள் என்னை ஒரு ஆழ்ந்த சிந்தனைக்கு கொண்டு சென்றது. உலகில் எல்லாம் கல்வி அறிவும் இருந்தாலும் அன்பு உள்ளவர் தான் மேலோர் என்று பாரதி கூறுகிறார். இதன் காரணமாகவே நான் பாரதியின் கவிதைகளை படிக்கவும் உணரவும் ஆரம்பித்தேன்.  பாரதியார் ஒரு கவிஞர் என்று நான் நினைத்துக்கொண்டே கவிதைகளை வாசிக்க ஆரம்பித்தேன். பின்பு தான் பாரதி ஒரு பாடலாசிரியர் என்று புரிந்தது. எப்படி நான் சொல்கிறேன் என்று ஒரு கேள்வி எல்லாருக்கும் வரும்? இதற்கு பதில் அவரின் கவிதை நூலிலேயே உள்ளது. ஒவ்வொரு கவிதைக்கு முன் அவரே சொல்லியிருக்கிறார். எந்த  ராகத்தில் எந்த பாடலை பாட வேண்டும் என்று. பூபாளம், சங்கராபரணம், கல்யாணி, காம்போஜி, சிந்துபைரவி போன்ற பல கர்நாடக சங்கீதம் ராகங்களும். பள்ளு, பறை, காவடிசிந்து, நோண்டிச்சிந்து போன்ற பல நாட்டுப்புற இசை பாடல்களும் எழுதியுள்ளார். 
பாஞ்சாலி சபதம் பாரதியின் கனல் என்றே சொல்லலாம். எந்தெந்த இடத்தில் பாரதி கோவம் கொள்கிறானோ அந்தந்த இடத்தில் தமிழும் கோவம் கொள்கிறது. பாரதிக்கு முன் எழுதிய எல்லா மகாபாரதத்திலும் சூதாடும் தருமனின் செயல் தவறு என்று யாரும் சுட்டிக்காட்டியது இல்லை. ஆனால் பாரதியோ அண்ணனை தண்டிக்க தம்பி வீமனை தயார் செய்கிறான் “இது பொறுப்ப தில்லை;-தம்பி! எரி தழல் கொண்டு வா கதிரை வைத் திழந்தான்-அண்ணன் கையை எரித் திடுவோம்” இந்த வரிகள் உங்களுக்கு தெளிவு படுத்தும்.  பாரதி ஒரு கால கண்ணாடி என்று கூற காரணம் அவர் ஒரு முற்போக்கு சிந்தனையாளர் என்பதே. புன்னாகவராளி ராகத்தில் பாரதி எழுதிய பாரத தேசம் கவிதை ஒன்று போதுமானது. அந்த கவிதை பல திரைப்பட பாடல்களாகவும் வெளிவந்துள்ளது. சில வரிகள்… சிங்களத் தீவினுக்கோர் பாலம் அமைப்போம்,  சேதுவை மேடுறுத்தி வீதி சமைப்போம்  வங்கத்தில் ஓடிவரும் நீரின் மிகையால்  மையத்து நாடுகளில் பயிர்செய்குவோம்  இந்த வரிகள் எழுதி ஏறத்தாழ நூற்றாண்டுகள் கடந்துவிட்டது. அன்றே பாரதி இந்த பாரத தேசத்தின் ஒற்றுமையை இந்த கவிதைகளில் கூறியுள்ளார். 
பாரதி பிறந்ததே ஒரு பிரமாண குடும்பம். தமிழ், ஆங்கிலம், இந்தி, சமற்கிருதம், வங்காள மொழி ஆகியவற்றில் புலமை பெற்றவர். சமஸ்கிருத நூல்கள் பலவற்றை படித்து அதில் வரும் செய்திகளை குறித்து ஒரு கவிதை எழுதியுள்ளார். அந்த கவிதையை நான் படித்த பிறகு தான் எனக்கு புரிந்தது ஏன் பாரதியை அக்ரஹாரத்தில் இருத்து வெளி அனுப்பினார்கள் என்று. அந்த கவிதை இது தான் புராணங்கள் உண்மையின் பேர்தெய்வம் என்போம்-அன்றி  ஓதிடும் தெய்வங்கள் பொய்யெனக் கண்டோம்  உண்மைகள் வேதங்கள் என்போம்-பிறிது  உள்ள மறைகள் கதையெனக் கண்டோம்.  கடலினைத் தாவும் குரவும்-வெங்  கனலிற் பிறந்ததோர் செவ்விதழ்ப் பெண்ணும்,  வடமலை தாழ்ந்தத னாலே-தெற்கில்  வந்து சமன்செயும் குட்டை முனியும்,  நதியி னுள்ளேமுழு கிப்போய்-அந்த  நாகர் உலகிலோர் பாம்பின் மகளை  விதியுற வேமணம் செய்த-திறல்  வீமனும் கற்பனை என்பது கண்டோம்.
ஒன்றுமற் றொன்றைப் பழிக்கும்-ஒன்றில்  உண்மையென் றோதிமற் றொன்றுபொய் யென்னும்  நன்று புராணங்கள் செய்தார்-அதில்  நல்ல கவிதை பலபல தந்தார்.  கவிதை மிகநல்ல தேனும்-அக்  கதைகள் பொய்யென்று தெளிவுறக் கண்டோம்;  புவிதனில் வாழ்நெறி காட்டி-நன்மை  போதிக்கும் கட்டுக் கதைகள் அவைதாம்.. இதில் பாரதி இராமாயணம் பொய், மகாபாரதம் பொய், அகத்தியன் கதை பொய் என்று கூறி உண்மைதான் உண்மையான கடவுள் என்று கூறுகிறார்.  இதுபோன்று பாரதியை பற்றி சொல்லிக்கொண்டே போகலாம். ஆக பாரதி ஒரு கால கண்ணாடி. பாரதியை படிப்போம் பாரதத்தை காப்போம்.
 
