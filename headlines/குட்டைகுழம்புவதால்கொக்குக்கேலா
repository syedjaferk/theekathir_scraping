
குட்டை குழம்புவதால் கொக்குக்கே லாபம்


நமது நிருபர்
ஆகஸ்ட் 18, 2022
8/18/2022 9:03:17 PM



சென்னையில் கடந்த ஜூலை 11 ஆம் தேதி நடைபெற்ற அதிமுக பொதுக்குழு கூட்டம் செல்லாது என்று சென்னை உயர்நீதிமன்றம் அளித்துள்ள தீர்ப்பின் மூலம் அந்தக் கட்சி யில் குழப்பம் மீண்டும் உச்சக்கட்டத்தை அடைந் துள்ளது. இந்தத் தீர்ப்பின் மூலம் அன்றைய பொ துக்குழுவில் எடப்பாடி பழனிசாமி இடைக்கால பொதுச் செயலாளராக தேர்வு செய்யப்பட்டதும், ஓ.பன்னீர்செல்வம் மற்றும் அவரது ஆதரவாளர் கள் அதிமுகவிலிருந்து நீக்கப்பட்டதும் செல்லாது என்ற நிலை ஏற்பட்டுள்ளது.
இந்தத் தீர்ப்பினால் ஓ.பன்னீர்செல்வம் தரப்பு உற்சாகம் அடைந்துள்ளது. எடப்பாடி பழனிசாமி உள்ளிட்ட அனைவரும் இணைந்து செயல்பட லாம் என்று அவர் அழைப்பு விடுத்துள்ளார். மறுபுறத்தில் எடப்பாடி பழனிசாமி தரப்பு அதிர்ச்சி அடைந்துள்ளதோடு ஓ.பன்னீர்செல்வத்தின் அழைப்பை நிராகரித்துள்ளது. 
எனினும் இந்த தீர்ப்பு தங்களுக்கு பின்ன டைவு என்றும் உச்சநீதிமன்றத்தில் மேல்முறை யீடு செய்யப்போவதாகவும் இபிஎஸ் தரப்பு கூறி யுள்ளது. சமீபகாலமாக நீதிமன்ற உத்தரவுகளின் வழியாகவே அதிமுக எனும் கட்சி இயங்கி வரு கிறது. இபிஎஸ் தரப்பு பொதுக்குழுவை கூட்ட தடையில்லை என்று நீதிமன்றம் கூறியது. ஆனால் தற்போது அந்தப் பொதுக்குழு செல் லாது என்று உயர்நீதிமன்றம் கூறியுள்ளது.
ஜெயலலிதாவின் மறைவைத் தொடர்ந்து அதிமுகவை சிதைத்து சின்னாபின்னமாக்க பாஜக அனைத்து வகையிலும் முயன்று வருகிறது. தமிழ்நாட்டில் பிரதான எதிர்க்கட்சியாக இருக்கும் அதிமுகவை சுக்குநூறாக உடைப்பதன் மூலம் அந்த இடத்தை தான் அடைந்துவிட முடியும் என பாஜக கருதுகிறது. 
அவர்களது விருப்பம் நிறைவேற வாய்ப்பு இல்லை என்ற போதும் பாஜகவின் திட்டத்திற்கு உதவும் வகையிலேயே அதிமுகவில் உள்ள கோஷ்டிகளின் செயல்பாடுகள் அமைந்துள் ளன. முன்பு ஆட்சியிலிருந்த போது பாஜக தயவில் தான் அதிமுக ஆட்சி நடந்து வந்தது. எனவே ஒன்றிய அளவில் பாஜக கொண்டுவரும் அனை த்து திட்டத்திற்கும் ராஜாவை மிஞ்சிய ராஜ விசுவாசி களாக அதிமுகவினர் தாளம் போட்டு வந்தனர். 
தேர்தலுக்குப் பிறகு ஆட்சி மாற்றம் ஏற்பட்ட பிறகும், அதிமுகவினர் பாஜகவின் பிடியிலிருந்து விடுபட முயலவில்லை. தங்களுக்குள் மோதிக் கொண்டாலும் பாஜகவின் பரமவிசுவாசி யார் என்பதில் அவர்களுக்குள் பெரும் போட்டியே நடந்தது. பாஜகவின் கொள்கைகளையும், மத வெறி நடவடிக்கைகளையும் எதிர்ப்பதன் மூலமே அதிமுகவின் தனித்தன்மையை பாதுகாக்க முடி யும். அதை விடுத்து பாஜகவின் கண்ணசைவிற்கு ஏற்ப அதிமுகவின் கோஷ்டிகள் கரணம் போட் டால், கடைசியில் நஷ்டப்படப்போவது அந்தக் கட்சியின் அனைத்து கோஷ்டிகளுமே ஆகும். இந்த தீர்ப்பு எந்த கோஷ்டிக்கு பின்னடைவு என் பதைவிட மொத்தத்தில் அந்தக் கட்சிக்கு பின் னடைவு என்பதை மனதில் கொள்ள வேண்டும்.
