
வள்ளலாரின் திருமுகப்பகுதியும் உண்மை தேடலும்


நமது நிருபர்
டிசம்பர் 2, 2019
12/2/2019 12:00:00 AM



வடலூரில் தருமச்சாலை அமைக்க 80 காணி நிலம் வழங்கியது யார்? ஏழை, எளியவர்களின் பசிப்பிணி போக்க வடலூரில் வள்ளற்பெருமான் தருமச்சாலை அமைக்க  என்னியபோது பார்வதிபுரம்,  வடலூர் வாழ் கிராம மக்கள் தாமாக முன்வந்து தங்களின் நிலத்தை இனாமாக வள்ளலாரிடம் வழங்கினார்கள். இது நிகழ்ந்தது  அக்சய ஆண்டு தை மாதம் 22 ஆம் நாள். அதாவது 02/02/1867 ஆம் ஆண்டு நிகழ்ந்ததாகும். (வரலாற்றில் இன்று) இந்த வரலாற்று உண்மை வெளி யில் தெரியும் வரைக்கும் வேட்டவலம் ஜமீன்தார்தான் வள்ளலாருக்கு நிலம் வழங்கினார் என்ற கதையே கால் முளைத்து ஊர், உலகம் சுற்றிவந்தது. உண்மையில் வேட்டவலம் ஜமீன்தார்  அப்பாசாமிப் பண்டாரியார் தானமாக வழங்கப்பட்ட நிலத்திற்கு வள்ளலார் சித்தி பெற்றதற்குப் பிறகு 1880 தொடங்கி சில காலம்   வரி மட்டுமே செலுத்தியுள்ளார். அவர் மறைவுக்குப் பிறகு அவரது வாரிசுகளான சக்க ரையா பண்டாரியாரும் வரி செலுத்தி யுள்ளார்.  நிலம் அளித்தவர்கள் வடலூர் மற்றும் பார்வதிபுரத்து மக்களே  என்ற  உண்மை பிறகு எப்படி வெளிவந்தது?. வள்ளலார் தன் தெய்வத் திருக்கை யால் வரைந்த அசல் காகித, பனை  ஏடுகளை 40 ஆண்டுகள் ஆராய்ச்சி செய்து தொகுத்து 12 தொகுதியாக 3085 பக்கத்தில்  பதிப்பித்தவரும் அப்போதைய இந்து சமய அறநிலைய வாரியத்தின் சென்னை மாகாண ஆணையராக இருந்தவருமான எனது முப்பாட்டனார் ஆ.பாலகிருஷ்ண பிள்ளை அவர்கள் தான் காரணம். திருஅருட்பா பதிப்பின் 5 ஆம் தொகுதியான திருமுகப் பகுதியில் முதன்முதலாக 1932 ஆம் ஆண்டு நிலம் அளித்தவர்களைப் பற்றி  வெளியிட்டார். அந்த நூலின் பக்கம் 138 முதல் 145 வரை நிலம் அளித்தவர்களின் பெயர், நிலத்தின் பரப்பளவு, சர்வே எண் என தொகுத்து  வைத்தியநாத ஐயரின் கையெழுத்து தொடங்கி கடைசியாக சின்னறாமன் (ராமன் அல்ல) கை நாட்டு வரைக்கும் மொத்தம் 41 பேர் நிலம் வழங்கினார்கள் என்ற பட்டியலை வெளியிட்டார். இதில் 18 பேர் கையெழுத்தும் 23 பேர் கை நாட்டும் வைத்துள்ளனர்.  இந்த வரலாற்று உண்மையை சுமார் 65 ஆண்டுகள் கழித்து 1932 ஆம்  ஆண்டு ஆ.பாலகிருஷ்ண பிள்ளை வெளிப்படுத்திய போதுதான் சன்மார்க்க உலகம் உண்மையின் பக்கம் திரும்பியது. 1932 ஆம் ஆண்டுக்குப் பிறகு எழுதிய, பதிப்பித்த சன்மார்க்க நூல்க ளில்  இவ்வரலாற்று உண்மையை பலரும் வெளிப்படுத்தத் தொடங்கி னார்கள். நிலம் அளித்தவர்களின் விவரக்குறிப்பை சத்திய சானசபையின் கிழக்குச் சுவரிலும் தருமச் சாலையின் தெற்குச் சுவரிலும் உள்ள கல்வெட்டில் தற்போது பதித்துள்ளார்கள்.  ஆனால் அவற்றில் இவ்வுண்மை யை 1932 ஆம் ஆண்டே உலகிற்கு முதன் முதலாய் அறிவித்தவர்  ஆ.பாலகிருஷ்ண பிள்ளைதான் என்று குறிப்பிடவில்லை. பாவம் அவர்கள் என்ன செய்வார்கள் கல்வெட்டில் இட மில்லாமல் போயிருக்கும். வடலூரின் வளர்ச்சி குறித்தே சிந்தித்துக் கொண்டிருப்பதால் தெய்வ நிலைய அதிகாரிகளுக்கும் இது குறித்து நினைத்துப் பார்க்க நேரமில்லை. பழையன கழிதலும் புதியன புகுதலும் என்ற பழமொழியை கெட்டியாகப் பிடித்துக் கொண்டே கவனத்துடன் பயணிக்கிறார்கள்  சன்மார்க்கிகள். நிலம் அளித்தவர்களின் வரலாறு மட்டுமல்ல பிற்காலத்தில் நிலம் எங்களுக்குச் சொந்தம் என்று சிலர் ஆக்கிரமித்த வேளையில் சட்டப்போரட்டத்தின் மூலம் அவர்களை விரட்டியடித்து 12/05/1938 ஆண்டு இந்து சமய அறநிலையத்துடன் 80 காணி  நிலத்தையும் இணைத்து பாது காத்தவரும் ஆ.பாலகிருஷ்ண பிள்ளை தான். வடலூர் வரலாற்றை இனி எவர் எழுதத் தொடங்கினாலும் ஆ.பால கிருஷ்ண பிள்ளையின் பெயரைத்  தவிர்க்க முடியாது. காரணம் உண்மை உயிர்த்தெழும் காலம் இது. (நிழற்படக்குறிப்பு:  ஆ.பாலகிருஷ்ண பிள்ளை மற்றும் நிலம் அளித்தவர்களின் விவரம். ஆதாரம்: ஆ.பாலகிருஷ்ண பிள்ளை பதிப்பித்த திருஅருட்பா திருமுகப்பகுதி, நூல் வரிசை எண் 5, பக்கம் 138-145) தகவல்: கா.தமிழ்வேங்கை, ஆ.பாலகிருஷ்ண பிள்ளையின் கொள்ளுப் பேரன்.
