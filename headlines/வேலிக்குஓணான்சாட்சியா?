
             வேலிக்கு ஓணான் சாட்சியா?


நமது நிருபர்
அக்டோபர் 11, 2021
10/11/2021 7:14:27 PM



பல்வேறு துறைகளில் சாதனை புரிந்தோருக்கு நோபல் பரிசு வழங்கப்படுகிறது. இந்தாண்டின் குரூர மான நகைச்சுவை என்ற தலைப்பில் நோபல் பரிசு வழங்குவதாக இருந்தால் ஒன்றிய உள்துறை அமைச்சர் அமித்ஷாவுக்கு வழங்கலாம். பிரதமர் மோடி மிகச் சிறந்த ஜனநாயக தலைவர் என்று கொஞ்சம் கூட கூச்சப்படாமல் கூறியிருக்கிறார் அவர். 
நாடாளுமன்ற மக்களவை மற்றும் மாநிலங்க ளவை செய்திகளை வழங்கும் ‘சன்சாத்’ தொலைக்காட்சிக்கு பேட்டியளித்த அவர், பிரதமர் மோடி அனைவரது கருத்துக்களையும் கவன மாக கேட்பார். தகுதியின் அடிப்படையில் முடி வெடுப்பார். அவர் மிகச் சிறந்த ஜனநாயகவாதி என்று கூறியுள்ளார். ‘வேலிக்கு ஓணான் சாட்சி’ என்பதுபோல இருக்கிறது அமித்ஷாவின் கூற்று. இவர் பேட்டியளித்துள்ள நாடாளுமன்ற செய்திக ளுக்கான தொலைக்காட்சியில் எத்தனை முறை பிரதமர் மோடி அவைக்கு வந்துள்ளார். எத்தனை விவாதங்களுக்கு பதிலளித்துள்ளார். எத்தனை கேள்விகளை எதிர்கொண்டிருக்கிறார் என்று அமித்ஷா விளக்கத் தயாரா? நாடாளுமன்றத் திற்கே அதிகம் வராத பிரதமர், வந்தாலும் பேசாதவர் என்பதற்கு ஏதேனும் விருது இருந்தால் அதை நரேந்திர மோடிக்கு வழங்கலாம்.
நாடாளுமன்ற ஜனநாயகத்தை சீரழித்ததில் மோடி - அமித்ஷா வகையறாவுக்கு பெரும் பங்குண்டு. நாடாளுமன்றத்தின் இரு அவைகளி லும் முறையான விவாதம் நடத்தாமல் தேசியக் கல்விக் கொள்கை துவங்கி குடியுரிமை சட்டத் திருத்தம், வேளாண் திருத்தச் சட்டம் என எத்தனை யோ சட்டங்களை எதேச்சதிகாரமாக நிறைவேற்றி யதுதான் ஜனநாயக மாண்பா?'
பிரதமர் மோடியின் பெயரை சிலர் திட்டமிட்டு கெடுத்து வருகின்றனர் என்றும் அமித்ஷா அங்க லாய்த்துள்ளார். பிரதமர் மோடியின் பெயரை அவ ரேதான் கெடுத்துக் கொள்கிறாரே தவிர இதற் கென்று யாரும் முயற்சி செய்ய வேண்டியதில்லை. 2014 தேர்தலில் பொய்யான வாக்குறுதிகளை அள்ளி வீசியது துவங்கி ஆட்சிக்கு வந்தபிறகு பணமதிப்பிழப்பு, ஜிஎஸ்டி, பல்வேறு எதேச்சதிகார சட்டங்கள் என மோடி அவரது பெயரை அவரே கெடுத்துக் கொண்டார். பிரட்டிஷ்காலத்து கொடுங்கோன்மை சட்டங்களை இன்னமும் ஏன் உயிரோடு வைத்திருக்கிறீர்கள் என உச்சநீதி மன்றமே கேள்வி எழுப்பியது. இது ஒன்றே போதும். பிரதமர் மோடியின் ‘ஜனநாயக’ த்திற்கு சான்று சொல்ல.
மோடியோடு இவரும் சேர்ந்து கொண்டு குஜராத்தில் நடத்திய ஆட்சியை பாராட்டி தனக்குத்தானே கைதட்டிக் கொள்கிறார் அமித்ஷா. குஜராத்தில் சிறுபான்மை மக்கள் கொடூரமாக வேட்டையாடப்பட்டது இவர்களது ஆட்சியில்தான். இதுதான் ஜனநாயகமா? அது குறித்த வழக்குகளை மிரட்டி உருட்டி முடித்த கொடு மைகளை நாடு மறந்துவிடுமா? 
பிரதமர் மோடி கொண்டு வரும் மாற்றங்களை ஜீரணிக்க முடியாமல் சிலர் திணறுவதாக அமித்ஷா கூறியுள்ளார். பிரதமர் மோடி கொண்டு வருவது மாற்றம் அல்ல, மாறாக நாட்டு மக்களுக்கு ஏமாற்றம். உணவாக இருந்தால் செரிக்க முடியும். கல்லையும் மண்ணையும் எப்படி செரிக்க முடியும் என்பதை அமித்ஷாதான் விளக்க வேண்டும். 
