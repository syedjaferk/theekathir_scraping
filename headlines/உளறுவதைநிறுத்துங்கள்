
               உளறுவதை  நிறுத்துங்கள்


நமது நிருபர்
ஆகஸ்ட் 19, 2022
8/19/2022 9:27:25 PM



தமிழக ஆளுநர் ஆர்.என்.ரவி  ஆளுநர் என்ற முறையில் அரசியல் சாசன கடமைகளை நிறை வேற்றுவதை விட்டுவிட்டு முழுக்க முழுக்க வலதுசாரி அரசியல் கட்சியின் தலைவராக செயல்பட்டுக் கொண்டிருக்கிறார். வேலூரில் நடைபெற்ற விஐடி பல்கலைக் கழக பட்டமளிப்பு விழாவில் ஒன்றிய அரசின் கொள்கைகளைப் பாராட்டியதோடு  பாஜக அரசின் சாதனை என்று பல்வேறு புள்ளிவிவரங்களை அள்ளித் தெளித் துள்ளார். அதோடு நிற்காமல் இந்தியா- அமெரிக்க நட்புறவு நீண்ட வரலாறு கொண்டது என்றும் இரண்டு நாடுகளும் ஜனநாயகத்தை அடிப்படை யாகக் கொண்டு செயல்படுவதாகவும் கூறியிருக்கி றார். தற்போது  ஒரு நாடு உலக அமைதிக்குப் பாதிப்பு ஏற்படுத்தும் முயற்சியில் ஈடுபட்டுள்ளது என்று மறைமுகமாக ரஷ்யாவைச் சாடியுள்ளார்.  
உலகில் அமைதி கெடுகிறது என்றால் அதற்கு முழு முதற்காரணம் அமெரிக்காதான் என்பதை அனைவரும் அறிவர். ஆப்கனில் நுழைந்து உலக அமைதியைக் கெடுத்தது யார்? மேற்காசியாவில் அரபு நாடுகளுக்கு இடையே சண்டையை மூட்டிக் குளிர்காய்வதோடு கச்சா எண்ணெய் வளத்தை அபகரித்துக்கொண்டிருக்கும் நாடு எது? இராக்கில் பேரழிவு ஆயுதங்கள் இருப்பதாகக் கூறி அந்த நாட்டில் நுழைந்து எண்ணெய் வளங்க ளைச் சுரண்டியதோடு அந்நாட்டையே  கபளீகரம் செய்தது யார்? சிரியாவில் மக்களால் தேர்ந்தெடுக் கப்பட்ட ஜனாதிபதி பஷார் அல் அசாத் அரசுக்கு எதிராக கொத்துக் குண்டுகளை வீசியது யார்? வெனிசுலா உள்ளிட்ட லத்தீன் அமெரிக்க நாடு களில்  உள்ள வளங்களைப்  பெரு நிறுவனங்கள் சுரண்ட மக்களால் தேர்ந்தெடுக்கப்பட்ட அரசுக ளைக் கவிழ்ப்பது யார்?  
இப்படி உலகையே அழிவின் பிடியில் சிக்க வைத்துள்ள அமெரிக்காவுடன் இணைந்து  இந்தியா நெருக்கமாகச் செயல்படவேண்டும் என்று ஆளுநர் சொல்கிறார். தமிழகத்திற்கு இது வரை வந்து பணியாற்றிய ஆளுநர்கள் யாரும் இதுபோன்ற கருத்துகளைப் பொதுவெளியில் சொல்லி சர்ச்சைகளில் இறங்கியது இல்லை. இப்ப டித்தான் கடந்த மாதம், திராவிடர் என்று அடை யாளப்படுத்திப் பிரித்ததே ஆங்கிலேயர்கள் தான் என்று உளறினார். 
இப்படி எல்லாம் அவர் உளறிக்கொட்டுவதன் மூலம் எதைச் சாதிக்க நினைக்கிறார்? ஆரியர் - திராவிடர் என்ற சொற்கள் எல்லாம் எப்போது உரு வானது என்பது குறித்து  வரலாற்றாசிரியர்கள் பல நூறு புத்தகங்களை எழுதி இருக்கிறார்கள். அது குறித்து ஒன்றிரண்டு புத்தகங்களை மேலோட் டமாக ஆளுநர்  வாசித்தாலே ஆரியர் - திராவிடர் என்ற உண்மையை எளிதாகப் புரிந்து கொள்ள லாம். எனவே உண்மைகளைத் திரித்துக் கூறு வதை  நிறுத்திக் கொண்டு, மாளிகையில் தேங்கிக் கிடக்கும் நீட் விலக்கு மசோதா உள்பட மக்கள் நலன் சார்ந்த  மசோதாக்களை ஆய்வு செய்து  ஒப்புதல் வழங்குவதில் நேரத்தைச் செலவழித் தால் நல்லது.
