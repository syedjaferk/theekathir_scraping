
                         வன நிலங்கள் யாருக்கு?


நமது நிருபர்
அக்டோபர் 7, 2021
10/7/2021 5:53:56 PM



வனப் பாதுகாப்புச் சட்டம் 1980-ல் திருத்தங்களை மேற்கொள்வதற்கான ஆலோசனைகளை முன்மொழிந்து ஓர் ஆவணம் ஒன்றிய அரசால் வெளியிடப்பட்டுள்ளது. அதன்மீது கருத்துக்க ளை தெரிவிக்க வெறும் 15 நாட்கள் மட்டுமே அவ காசம் அளிக்கப்பட்டுள்ளது. 
இந்த ஆவணத்தில் ஒன்றிய அரசு முன்மொ ழிந்துள்ள திருத்தங்கள் அனைத்துமே, வன நிலங்களை எவ்வித கேள்வியும் இன்றி பெரும் கார்ப்பரேட் நிறுவனங்களின் கைகளுக்கு வெவ்வேறு வடிவங்களில், வெவ்வேறு வழிகளில் மாற்றி விடுவதற்கான குறுக்கு வழியாக உள்ளனவே தவிர வேறல்ல. 
இது தொடர்பாக ஒன்றிய சுற்றுச்சூழல் மற்றும் வனத்துறை அமைச்சர் பூபேந்திர யாதவுக்கு மார்க்சிஸ்ட் கம்யூனிஸ்ட் கட்சியின் அரசியல் தலைமைக்குழு உறுப்பினர் பிருந்தா காரத் அனுப்பியுள்ள விரிவான கடிதத்தில் பல்வேறு கேள்விக்கணைகளை தொடுத்திருக்கிறார். குறிப்பாக, வன நிலங்களை வரையறை செய்வ தற்கான விதிமுறைகளை இந்த சட்டத்திருத்த முன்மொழிவுகள் மாற்றி அமைக்கின்றன; அதன்மூலம், வன நிலங்கள் பற்றிய வரை யறையை உருவாக்குவதற்கு மாநில அரசு களுக்கே அதிகாரம் என்பதை பறிக்கின்றன; வனங்கள் தொடர்பான மறு வரையறை செய்யப்பட்ட அறிவிக்கைகளை வெளியிடும் அதி காரம் உள்ளிட்ட அனைத்து அம்சங்களையும் ஒன்றிய அரசின் வரம்புக்குள் கொண்டு வரு கின்றன; இதன் மூலம் வன நிலங்களை வன மல்லாதவை என்று மாற்றி மிக எளிதாகவும், சொற்பமான விலையிலும் பல்லாயிரம் ஹெக்டேர் வனப் பரப்பை பெரும் கார்ப்பரேட் நிறுவனங்களுக்கு ஒன்றிய அரசால் கைமாற்றி விட முடியும் என்பதை பிருந்தாகாரத் விரிவாக அந்தக்  கடிதத்தில் சுட்டிக்காட்டியிருக்கிறார்.
ஒன்றிய அரசால் முன்மொழியப் பட்டுள்ள திருத்தங்கள், ஒன்றுக்கொன்று முரணா னவையாகவும் இருப்பதை அவர் சுட்டிக்காட்டி யுள்ளார். வன நிலங்களில் விவசாயம் செய்வதற்கு உள்ள உரிமைகள் குறித்து ஒரு திருத்தம் பேசு கிறது. அந்த திருத்தத்தில், எளிய பழங்குடி மக்கள், வனவாழ் ஆதிவாசி மக்கள் ஆகி யோரின் உரிமைகள் குறிப்பிடப்பட்டுள்ளது. அடுத்த திருத்தத்தில்,தனியார் ‘உரிமையா ளர்களிடம்’ இந்த வனநிலங்கள் ஒப்படைக் கப்பட்டால் அவர்கள் வனங்களை பெரு மளவு வளர்த்தெடுப்பார்கள் என்றும் சர்வதேச விதிகளுக்கு ஏற்றவாறுவன பரப்பை அதிகப் படுத்துவதற்கு இது உதவும் என்றும் கூறப் பட்டுள்ளது.
வெறுமனே படித்துப் பார்த்தால் ஆதிவாசி களைத்தான் தனியார் உரிமையாளர்கள் எனக் குறிப்பிட்டிருப்பது போலத் தோன்றும். ஆனால் அதற்குள் இருக்கும் உட்பொருளை ஆய்வு செய்தால், வன மக்களை வெளியேற்றிவிட்டு பெரும் கார்ப்பரேட் நிறுவனங்களிடம் வனங்களை ஒப்படைக்க வேண்டும் என சட்டத்திருத்த முன் மொழிவுகள் கூறுவதை கவனிக்க முடியும். இதை மிகச் சரியாக சுட்டிக்காட்டியுள்ள பிருந்தாகாரத், இந்த திருத்தங்கள் 2006 ஆம் ஆண்டு வன உரி மைகள் சட்டத்தை கடுமையாக பாதிக்கும் என்றும், லட்சக்கணக்கான வன மக்களை, வனங்களில் விவ சாயம் செய்யும் மக்களை அதிலிருந்து பலவந்தமாக வெளியேற்றும் என்றும் எச்சரித்துள்ளார்.
