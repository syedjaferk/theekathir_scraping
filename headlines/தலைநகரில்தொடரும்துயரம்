
                  தலைநகரில் தொடரும் துயரம்


நமது நிருபர்
நவம்பர் 14, 2021
11/14/2021 9:04:49 PM



சென்னையில் தொடர் மழையால்  இன்னும் நூற்றுக்கணக்கான தெருக்களில் தண்ணீர் தேங்கி நிற்கிறது. பல இடங்களில் மழை நீரும் சாக்கடை நீரும் கலந்து துர்நாற்றம் வீசுகிறது. தண்ணீர் வடிந்த இடங்களில் சேறும் சகதியுமாகக் காட்சி யளிக்கிறது. அரசியல் கட்சிகளும் பல்வேறு அமைப்புகளும்  தன்னார்வலர்களும்  உணவு,  தண்ணீர் உள்ளிட்ட உதவிகளைச் செய்வதால்  பாதி க்கப்பட்ட மக்கள் சற்று நிம்மதி அடைந்துள்ளனர்.
சென்னை நகரம் மழைக்கு உகந்த நகரமல்ல என்று சிலர் இப்போது பேசத்தொடங்கியுள்ளனர். அது தவறு. இந்தநகரம்  மிகப் பெரிய அளவில் வெள்ளத் தடுப்புக்கான ஏற்பாடுகளைக் கொண்டி ருந்த நகரமாகும். சென்னையில் மூன்று பெரிய ஆறுகள் இருக்கின்றன. வடக்கே கொசஸ்தலை ஆறு எவ்வளவு வெள்ளம் வந்தாலும் அதை எண்ணூர் அருகே கடலில் கொண்டுசேர்த்துவிடும். மத்திய சென்னையில் கூவம் ஆறு, தென் சென்னையில் அடையாறு ஆகியவையும் மழை நீரைக் கடலில் சேர்ப்பதற்கான கட்டமைப்பைக் கொண்டிருக்கின்றன.  
சென்னை முழுக்க 16 கால்வாய்கள் இருக்கின் றன. இவை தவிர, பக்கிங்ஹாம் கால்வாய்  இருக் கிறது. இத்தனையையும் வைத்துக்கொண்டும் கூட மழை பெய்தால் தத்தளித்துக்கொண்டிருக் கிறோம். ஏனென்றால், இந்தக் கட்டமைப்புகளைக் கடந்த காலத்தில் பாதுகாக்கத் தவறியதுதான்.  ஆற்றின் இரண்டு பக்கமும் இருக்கும் வெள்ளச் சமவெளிகளை ஆக்கிரமித்துக் கட்டிடங்கள், தடுப்புச் சுவர்கள் கட்டப்பட்டிருக்கின்றன. ஆற்று க்கு உண்டான அகலமும் இல்லை. ஆழமும் இல்லை. பிறகு எப்படி தண்ணீரை அவை தாங்கும்? அனைத்துக் கால்வாய்களும் வெள்ளத்தைச் சுமப்பவை. அவை மெல்ல மெல்லச் சீரழிந்ததை அரசு அதிகாரிகள் கண்டுகொள்ளாமல் இருந்த னர். இதன் விளைவு மழை பெய்தால் நகரில் தண்ணீர் வடியாமல் தேங்கி நிற்கிறது. குடியிருப்பு பகுதிகளுக்குள் புகுந்துவிடுகிறது.
 2015 ஆம் ஆண்டு பெய்த பெருமழையால் சென்னையிலும் புறநகரிலும் ஏற்பட்ட துயரமான சம்பவங்களுக்குப் பிறகு  கடந்த 10 ஆண்டு கால அதிமுக ஆட்சியில்  எந்த நடவடிக்கையும் எடுக்க வில்லை.  நகரில் மழைநீர் வடிகால் வாய்கள் அமைக்க அதிமுக ஆட்சியில் ரூ.8,820 கோடி செல வழிக்கப்பட்டுள்ளதாகக் கூறப்பட்டுள்ளது. அவை  ஒழுங்காகக் கட்டப்பட்டிருந்தால் இன்று இவ்வளவு மோசமான நிலைமை ஏற்பட்டிருக்காது.  இந்த பணம் செலவழிக்கப்பட்டது  குறித்து விசாரிக்க அரசு குழு ஒன்றை அமைக்க வேண்டும்.
மேலை நாடுகளில் வெள்ளநீர் வடிகால் அமைப்பதற்கு முன்பு அந்தப் பகுதி முழுவதற்கு மான ஏற்ற-இறக்க நிலை குறித்துக் கணக்கெடுப்பு நடத்துகிறார்கள். ஆனால், இங்கோ அதுபோன்ற அறிவியல்பூர்வ அணுகுமுறை பின்பற்றப்படு வதில்லை. ஒப்பந்தக்காரர் கட்டுவதுதான் கால்வாய். எனவே  சென்னையில் மீண்டும் இந்த நிகழ்வு மீண்டும் ஏற்படாமல் இருக்க முறையான வெள்ள தடுப்பு திட்டத்தைச் செயல்படுத்த வேண்டும். அதன்படி, மழைக்காலங்களில் மழை நீர் தேங்காத வண்ணம், அதைப் பாதுகாப்பாகச் சேகரித்தல் மற்றும் ஏரிகள் குளங்களுக்குச் செல்ல இணைப்புகள் ஏற்படுத்தவேண்டும். நிலத்தடி நீரைப் பாதுகாக்க மழை நீர் சேகரிப்பு கட்டமைப்புகளை அதிகரிக்கவேண்டும். இந்த கட்டமைப்புகளுக்கு தேவையான நிதியை மத்திய நகர்ப்புற வளர்ச்சி அமைச்சகத்திடமிருந்து மாநில அரசு பெறவேண்டும்.
 
