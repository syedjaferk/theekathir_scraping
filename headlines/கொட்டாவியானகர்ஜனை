
                                      கொட்டாவியான கர்ஜனை


நமது நிருபர்
ஜூன் 30, 2019
6/30/2019 12:00:00 AM



பிடரி் முடி நரைக்காததால்
வயதானது யாருக்கும் தெரியாமல்
நடக்க முடியாமல்
அடி மேல் அடி வைப்பது
ராஜ நடையாகப் போற்றப்  பட
குளிக்காமல் சடை பிடித்த
முடிகளின் அழுக்கு
ஒளி வட்டமாகியது.
அடித்து இழுத்து வந்த
அடிமைகளின் வேட்டையில்
சொத்தைப் பல்லினால்
எலும்பைக் கடிக்காமல்
சதையை ருசிக்கிறது.
குறட்டையை
தூங்கினாலும் கர்ஜிக்கிறதென
கூஜாக்கள் ஜால்ரா தாலாட்டாகியது.
மறந்து போன 
கர்ஜனையை நினைவூட்ட
சகல சக்தியையும் ஒன்று திரட்டி
வாய் திறக்க 
கொட்டாவியாகிப் போனது.
காட்டுக்கு ராஜாவாய் அலுத்துப்போக
நாட்டுப் பக்கம் முடிசூட
பல்லக்கில் எட்டிப் பார்க்கிறது.
