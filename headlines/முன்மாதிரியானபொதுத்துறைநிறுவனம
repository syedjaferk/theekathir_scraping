
முன்மாதிரியான பொதுத்துறை நிறுவனம்


நமது நிருபர்
அக்டோபர் 3, 2021
10/3/2021 8:48:13 PM



சிறைவாசிகளின் மன உளைச்சலை போக்கும் வகையிலும் அவர்களிடம் உள்ள திறமையை வெளிக்கொணரும் வகையிலும்  பொதுத்துறை நிறு வனமான இந்தியன் ஆயில் முன்மாதிரியான திட்டம் ஒன்றைத் தொடங்கியுள்ளது. பரிவர்த்தன என்றால் மாற்றம் என்று பொருள்.  நிறுவன சமூகப் பொறுப்பு திட்டத்தின் கீழ் இந்நிறுவனம்  தேர்ந்தெடுக்கப்பட்ட விளையாட்டுகளில் சிறை வாசிகளுக்குப் பயிற்சி அளிக்கத் திட்டமிட்டுள் ளது.  பத்து மாநிலங்களில் 17 சிறைகளில் உள்ள விளையாட்டு ஆர்வமிக்க சிறைவாசிகளைத் தேர்ந்தெடுத்து எட்டு இடங்களில் பயிற்சி முகாமை நடத்தியுள்ளது பாராட்டத்தக்கது.
இத்தகைய முயற்சி  சிறைவாசிகளுக்குச்  சிறந்த வாழ்க்கையை உருவாக்க உதவும்.  மேலும் சிறைவாசிகளின் சுயமரியாதையையும் நம்பிக்கை யையும் அதிகரிக்கும். சிறைக்குச் சென்றதால் சமூகத்தில் இவர்களுக்கு ஏற்பட்ட அவப்பெயரை மாற்ற இத்திட்டம்  உதவுவதோடு விடுதலையான பின்னர் சக மனிதர்களுடன் அவர்கள் தோழமை யோடு செயல்படவும் உதவும்.
இத்திட்டத்தின் கீழ்  இந்தியன் ஆயில் நிறு வனம் மாநில  சிறைத்துறையுடன் இணைந்து, கூடைப்பந்து, பாட்மிண்டன், கைப்பந்து, சதுரங்கம், டென்னிஸ், டேபிள் டென்னிஸ், கோ-கோ  மற்றும் கேரம் உள்ளிட்ட பல விளையாட்டுகளில் சிறைவாசிகளுக்கு பயிற்சி அளிக்கிறது. பயிற்சி யில் கலந்துகொள்வோருக்கு விளையாட்டு உபகரணங்களையும் இந்தியன் ஆயில் நிறுவனமே வழங்குகிறது. தேசிய மற்றும் சர்வதேச  சாம்பியன்கள் இவர்களுக்குப் பயிற்சி அளிக்கிறார்கள்.  இத்தகைய திட்டங்கள் சிறை வாசிகளின் உடல் மற்றும் மன நலத்தை  மேம்படுத்த உதவும். மேலும்  உள்ளூர் போட்டிகளிலும் இவர்கள் பங்கேற்க முடியும்.
முதல்கட்டமாக இந்த திட்டம், புழல் மத்தியச்  சிறை (சென்னை), பூஜாபுரா மத்தியச் சிறை (திரு வனந்தபுரம்) உள்ளிட்ட 5 மத்திய சிறைச்சாலை களில் தொடங்கப்பட்டுள்ளது. இதுமட்டுமல்ல ஏற்கனவே இந்தியன் ஆயில் நிறுவனம் தமிழ்நாடு, கேரளா, உள்ளிட்ட 6 மாநிலங்களில் 30 சில்லறை விற்பனை நிலையங்களில் சிறைவாசிகள்  மற்றும் சிறைவாசம் முடித்தவர்களுக்கு வேலை வாய்ப்பு வழங்கியுள்ளது. இதுபோன்ற நல்ல திட்டங்களை அந்நிறுவனத்துடன் இணைந்து ஊக்கப்படுத்த முன்வந்துள்ள மாநில அரசுகள் பாராட்டத்தக்கவை.
அதே நேரத்தில் தமிழகம் உள்ளிட்ட நாடு முழு வதும் பல்வேறு சிறைச்சாலைகளில் ஆண்டுக் கணக்கில் ஆயிரக்கணக்கானோர் விசாரணை கைதிகளாகவே அடைபட்டுக்கிடக்கிறார்கள்.  இவர்களில் பெரும்பாலோர் சிறுபான்மை பிரி வினர் குறிப்பாக முஸ்லீம்கள். சிறைவாசிகளை விடுதலை செய்யவும் தண்டனைக் குறைப்பு செய்யவும் மாநில அரசுகளுக்கு உரிமை உண்டு என்றும் ஆளுநர் ஒப்புதல் தேவையில்லை என்றும் உச்சநீதிமன்றம் அரியானா மாநில அரசு தொடர் பான ஒரு வழக்கில் உறுதிப்படுத்தியுள்ளது. சிறை திருத்துவதற்குத் தானே தவிரத் தண்டிப்பதற்காக அல்ல என்றார் மகாத்மா காந்தி. இதையெல்லாம்  புரிந்துகொண்டு மாநில அரசு தனக்கு உள்ள அதி காரத்தை வைத்து பத்து ஆண்டுகளுக்கு மேலாகச் சிறையில் வாடும் கைதிகள் அனைவரையும் விடுதலை செய்யவேண்டும்.
