
இஸ்லாம் பற்றி அறிந்துகொள்ள ஒரு நூல்


நமது நிருபர்
ஜூன் 10, 2019
6/10/2019 12:00:00 AM



உலகின் இரண்டாவது பெரிய மதமாகிய இஸ்லாம் மதத்தைப் பற்றியும் முகமது நபிகள்நாயகத்தின்  போதனைகளைப் பின்பற்றி வாழும் முஸ்லிம் மக்களை பற்றியும், தமிழ்மக்கள் எளிமையாகப் புரிந்துகொள்ளும் மொழிநடையில் டாக்டர் கே.வி.எஸ்.ஹபீப் முஹம்மத் எழுதி, இஸ்லாமிய நிறுவனம் ட்ரஸ்ட் (ஐஎப்டி) பதிப்பகத்தால் வெளியான  இஸ்லாம் சில நிமிடங்களில் என்ற கட்டுரை தொகுப்பு நூலாக வடிவமைக்கப்பட்டுள்ளது. இதில் ஹபீப் முஹம்மத் இஸ்லாத்தின் பெருமைகளைப் பதிவு செய்துள்ளார். ஊடகம் மற்றும் சமூக ஊடகங்களில் இம்மதத்திற்கு எதிராக சொல்லப்படும் எதிர்மறையான கருத்துக்கள், பொய் பிரச்சாரங்கள், வன்மங்கள், அபத்தங்கள், உணர்ச்சித்தூண்டல்கள் ஆகிய வற்றிக்கு பதில் கூறி தன் மதத்திற்கு நியாயம் சேர்த்திருக்கிறார்.  கேள்வி எழுப்பக்கூடாத இறை நம்பிக்கை, நீதி, மனித உரிமை, மன்னிப்பு, மறுமை வாழ்க்கை, தொழுகை, நோன்பின் அவசியம், ஒழுக்கம், ஜகாத்(தானம்), புனிதப்பயணம் இவை குறித்து எளிமையாகவும் ஆழமாகவும் அலசும் 28 தலைப்புகளில் ஆன்மீகப்பார்வை யோடு கட்டுரைகள் தொகுக்கப்பட்டு ள்ளன. முஸ்லிம் மதத்தில் பெண் உரிமை போற்றப்படுவதாக கூறப்பட்டாலும் ஒரு ஆணுக்கு பெண் என்பவள் ஈடாக முடியாது என்ற ஆணாதிக்க கருத்தில் அடிப்படைவாத முஸ்லிம்கள் நம்பிக்கையோடு தான் இருக்கின்ற னர். இந்நிலையில் பெண்களின் உரிமைகள் மறுக்கப்படுவதாக தொடர்ந்து சமூக செயல்பாட்டா ளர்கள், பெண்ணியவாதிகளின் கேள்விக்கணைகள் தொடர்ந்து கொண்டே இருக்கின்றன.
இவர்கள்  இஸ்லாம் மதக்கோட்பா ட்டின்  மீது வைக்கப்படும் குற்றா ச்சாட்டை புறந்தள்ள முடியா தல்லவா?. 13 ஆண்டுகள் மக்காவை ஆண்ட நபிகள்நாயகம் எதிரிகளான குரேஷியர்களை மன்னித்தது போக தற்போதைய சில இஸ்லாம்அரசுகள் மாற்றுமதத்தினரிடம் கடுமையாக நடந்துகொள்ளும் போக்கை எப்படி புரிந்துகொள்வது.  பொதுவாக அனைத்து மதங்களுமே ஆணாதிக்கப் பார்வை கொண்டவை தாம். இஸ்லாத்திற்கு இதில் விலக்கு ஒன்றுமில்லை. ஆனால் இதற்கு நேரெதிராக இஸ்லாம் பெண்களுக்கு பல விதமான உரிமைகள் வழங்கியிருப்ப தாக கூறுகிறது இந்நூல்.   ஓர்  ஆணின் சாட்சிக்கு ஈடாக இரண்டு பெண்க ளின் சாட்சிகள் குரான் 2:282 ஆணுக்கு கட்டுப்பட்டு நடப்பவளே நல்லொழுக்கமுடையவள். கணவனை மதிக்காத மனைவியை படுக்கையை விட்டு விலக்கி அடித்து கட்டுப்படுத்தலாம் குரான் 4:34 கணவன் உறவுக்கு அழைத்து மனைவி மறுத்தால் அவள் விடியும் வரை சபிக்கப்பட்டவளாகிறாள். புஹாரி 32:37 முஸ்லிம் மார்க்கத்தின் நன்னெறி களையும்  வாழ்வியல் முறைகளை யும் விளக்கும் (பயான்செய்யும்) நூலாசிரியர் ஹபீப் முஹம்மத்   இம்ம தத்தில்  இருக்கும் உள்முரண்களைக் களைவது அல்லது திருத்திக்கொள்வது சம்மந்தமாக முன்னெடுப்புக்கள் செய்ய முயற்சித்தி ருந்தால் நன்றாக இருக்கும்.   கர்நாடகத்தின் சிமோகாவில் உள்ள சாகர தாலுக்காவைச் சேர்ந்த 22 வயது சுஹானா சையத் ஒரு தனியார் தொலைக்காட்சியில்  நடைபெற்று வரும் நிகழ்ச்சி ஒன்றில் கன்னடப் படமான கஜாவில் வரும் “சிரீகரனே சீனிவாசனே” என்ற பக்திப் பாட லைப் பாடியதற்காக சில முஸ்லிம் அமைப்பினரின் வசவுகளுக்கு ஆளா னார். பிற மதத்து ஆண்களுக்கு மத்தியில் பாடல் பாடி பாராட்டுப் பெறு வது பெருமையல்ல என்றும்  இஸ்லா மிய மதத்துக்கே களங்கம் ஏற்படுத்தி விட்டீர்கள்’ என்றும் கூப்பாடு போடுகின்றனர். இதனால் அந்தப் பெண் பாடிய பாடல் இணையத்தி லிருந்து நீக்கப்பட்டுவிட்டது. இதற்கு எங்கு போய் விளக்கம் கேட்பது.
இஸ்லாம் மதத்தில் பெண்களின் நிலை படுமோசமாகத் தான் உள்ளது. பெண்கள் பர்தா போடுவது, வாரி சுக்காக வயதில் மூத்த ஆண்கள் சிறுவயதுப் பெண்களை மண முடிப்பது, பெண்களைப் பள்ளிவாச லில் அனுமதிக்க மறுப்பது அஜ்ரத் பணியில் பெண்களை சேர்க்காமல் இருப்பது, மனைவியைப் பார்க்காம லேயே தலாக் என்ற வார்த்தையைப் பயன்படுத்தி விவாகரத்து செய்து அதன் மூலம் பல மணம் புரிவது பெண்களைப் பிள்ளை பெறும் இயந்திரங்களாகவே பாவிப்பது போன்ற கொடுமைகள் இன்றும் நடந்து வருகின்றன. ஆண்களுக்கான நான்கு திருமண அனுமதி, தலாக் உரிமை, பெண்களுக்கு சொத்து பகிர்வில் சமமின்மை, சாட்சியில் சமமான அங்கீ காரம், பர்தா(புர்கா)அணிதல், மறைந்திருத்தல், அடங்கி இருத்தல் உள்ளிட்ட ஆணாதிக்கப் போக்குகளைக் களைவது குறித்து  அனைவரும் ஏற்கும்  பதில்கள் தேவைப்படுகிறது.  விதி எனப்படுவது மனித அறிவுக்கு அப்பாற்பட்டது  அதன் புரிதல் இறைவனுக்கு மட்டுமே உண்டு என நம்புவது இஸ்லாமின் ஒரு கடமை. விதியை பற்றி சிந்திப்பதை யோ அல்லது அதைப் பற்றி தர்க்கம் (கேள்விஎழுப்புவது) செய்வதையோ குரான் ஏற்கவில்லை  என்கிறார்கள் . இதனை சுயசிந்தனை உள்ளவர்கள்  எப்படி ஏற்பார்கள்.  இஸ்லாம் மதம் குறித்து இஸ்லாம் அல்லாதவர்கள் விமர்சித்தால் கோபப்படும் இஸ்லா மியர்கள் அதில் உள்ள முரண் பாடு களை உள்ளுக்குள் களைய வேண்டாமா?  என்ற  கேள்வி எழு கிறது. இதுபோன்ற கேள்விகளுக்கு உரிய விளக்கத்தை டாக்டர் கே.வி.எஸ்.ஹபீப் முஹம்மத் இன்னொரு நூலிலாவது  அளிக்கவேண்டும் என்பதே  வாசகர்களின் கோரிக்கையாகும்.
