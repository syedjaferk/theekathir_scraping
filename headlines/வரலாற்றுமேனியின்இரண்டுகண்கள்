
வரலாற்றுமேனியின் இரண்டு கண்கள்


நமது நிருபர்
டிசம்பர் 30, 2019
12/30/2019 12:00:00 AM



முனைவர் மீனாட்சிசுந்தரம் என்ற இயற்பெயர்கொண்ட  எழுத்தாளர் மீனாசுந்தர் கவிதை, சிறுகதை, கட்டுரை என்று பலதளங்களிலும் இயங்குகிற  இலக்கிய ஆளுமை. பழனியாண்டவர் கலை மற்றும் அறிவியல் கல்லூரியில் தமிழ்த்துறை இணை பேராசியராகப் பணியாற்றுகிறார்.ஏற்கெனவே இவர் எழுதிய ‘மருதத்திதிணை’ என்ற கவிதைத் தொகுப்பு, உழவுப்பெரு மக்களின் வாழ்வியல் பண்பாட்டை ஆதி யோடந்தமாய்ப் பதிவுசெய்து இலக்கிய உலகில் புகழ்பெற்றது. இந்த ஆண்டு வெளிவந்திருக்கும் இவரின் ஹைக்கூ நூல் “கவின் நிமித்தம் இசைமகள் பெறாத முத்தங்கள்.” இது இவரின் பத்தாவது படைப்புநூல் ஆகும்.  ஹைக்கூ என்பது ஜப்பானில் தோன்றிய முச்சீரடி வடிவம். தமிழ கத்தில் பதினைந்தாம் நூற்றாண்டி லேயே சிந்துவடிவப்பாக்கள் தோன்றி விட்டன என்று சொல்வார் உண்டு. ஆனால் இரண்டும் ஒன்றல்ல: வேறுபட்ட வடிவமும் உள்ளடக்கமும் கொண் டவை.
ஹைக்கூக் கவிதைகளுக்குத் தலைப்பு கிடையாது. முதல் இரண்டடிகள் ஒன்றைச் சொல்லி, மூன்றாம் அடியில் வேறொன்றைக் கூறி அர்த்தப்படுத்துவது ஹைக்கூ. 
“மரக்கொப்பில் இருந்து
உதிர்ந்த பூ மீண்டும் மரத்தின்மேல்.
பட்டாம்பூச்சி.
பட்டாம்பூச்சியின் இயக்கம் அழகி யல்பூர்வமாகச் சித்தரிக்கட்டிருக்கிறது. பூவின்மேல் சிந்தனையைச் செலுத்த வைத்து, திடுமெனப் பட்டாம்பூச்சியைக் கொண்டுவந்து நிறுத்தும் மகத்து வம்தான் ஹைக்கூவின் அழகு. முதன்முதலாக எழுதப்பட்ட ஜப்பானிய ஹைக்கூ இது. அதன்பிறகு உலக மெங்கும் அந்தக்கவிதை இயக்கம் பரவத் தொடங்கியது. தமிழில் மு.முருகேஷ், கம்பம் மாயவன் போன்ற வர்கள் ஹைக்கூக் களத்தை ஆழப்படு த்தியுள்ளனர்.
“பசிக்குப்புட்டிப்பால்!
 உறங்க மாத்திரை!
 மாறிவரும் தாய்மை!”
கர்வுப்பண்டாட்டின் மிகமோசமான விளைவு. இத்தகைய கொடு ஞ்சூழலை வென்றெடுக்கும் உத்தியைக் கண்டடையச் சொல்கிறது இந்தக் கவிதை. இப்போது இளங்கவிஞர் மீனா சுந்தர் ஹைக்கூ இயக்கத்தைக் கையி லெடுத்திருக்கிறார். இந்தத் தொகுப்பில் 142 கவிதைகள் இருக்கின்றன. அனைத்தும் இயற்கை, சமுதாயம், அரசியல் சார்ந்தவை. 
 உதிரும் இலைகள் பார்த்துக்
 காற்றிடம் துக்கம் சொல்லி
 பதறுகின்றன சருகுகள்.
 
சிந்தனைக்கு மெருகுசேர்க்கும் ஓர் அழகியல் கவிதை இது. சருகு என்பது முதிர்ந்த வாழ்க்கை. இலை என்பது இளையவாழ்க்கை. அதாவது வாழ்வின் தொடக்கநிலை. சருகு உதிர்வது இயல்பு. அது வாழ்வியல் பயணத்தின் இலக்குநிலை அல்லது இறுதிநிலை. ஆனால் இலைகள் உதிர்வது சரியா? இன்றைய இளந்தலைமுறையினரின் வாழ்க்கைப்பாடு கவலைக்குரியதாய் இருக்கிறது எனச்சுட்டிக்காட்டுகிறது. மதுப்பழக்கத்தாலும் நுகர்வுக்கலாச்சார த்தாலும் சிதைந்துகிடக்கிறது இளந்தலைமுறை. காற்றிடம் சொல்லி அழுகின்றன சருகுகள். “நீயாவது அவர்களை உதிர்க்காமல் இருக்கக் கூடாதா?” மேலோட்டமாக நோக்கினால் இயற்கை வர்ணனைக்கவிதை. உற்று நோக்கினால் வாழ்வியல் அனுபவச்சா ரம் இதில் பொதிந்துகிடக்கிறது. உண்மையான இலக்கியவாதியின் நோக்கம் நிறைவடைந்திருக்கிறது. ஒருசிலர் எழுப்பும் முக்கியக்கேள்வி: “குழந்தைத் தொழிலாளர்கள் இன்னும் இருக்கிறார்களா?” இருக்கிறார்கள் என்பதே யதார்த்தம். ஒட்டன்சத்திரம் பகுதியில் நிறைந்துகிடக்கும் செங்கல் சூளைகளிலும் தேனிமாவட்டக் கல்குவாரிகளிலும் அதிக அளவில் கொத்தடிமைகள் அதுவும் குழந்தைக் கொத்தடிமை கள் கசக்கிப்பிழியப்பட்டுக்கொண்டுதான் இருக்கின்றனர். இவர்களைப்பார்த்து கவிஞரின் மனம் சொல்லொணத் துயரம் அடைகிறது.
  ஓங்கியடிக்கும் பூ!
உடைந்து சிதறும் பாறை!
கல்லுடைக்கும் குழந்தை!
பாறையைப் பூ  உடைக்கும் யதார்த்த மற்ற வாழ்க்கை சுட்டிக்காட்டப்படு கிறது. சாதாரணவார்த்தைகளில் குழந்தைத் தொழிலாளர்களின் வாழ்  வியல் வெக்கையைப் பதியமிட்டிருக் கிறார் கவிஞர். இந்தநூற்றாண்டின் மிகமுக்கிய மான ‘கண்டுபிடிப்பு’க்களில் ஒன்று தீண்டாமைச்சுவர். சமீபத்தில் மேட்டுப்பாளையம் அருகில் ஒரே ஒருசு வர் இடிந்துவிழுந்து 17 மனித உயிர்கள் பலியாயின. தனது ஜாதீய அந்தஸ்தை நிலைநாட்ட அடித்தட்டுமக்களின் உயிர்கள்தான் தேவைப்படுகின்றனவா என்ற கேள்வியோடு தீண்டாமை ஒழிப்புமுன்னணி, இத்தகைய சுவர்க ளைக் கண்டுபிடித்து இடித்துவரு கின்றது. கவிஞர் மீனாசுந்தர் கேட்கிறார். அந்தமக்களைத் தீண்டிவிட்டு, அந்தச் சுவரையும் தொட்டுவீசுகிற தென்றலை உன்னால் தடுக்கமுடியுமா? அவர் எழுது கிறார்…….
 சேரியைக் கடந்த
தென்றலின் தீட்டைத்
தடுத்திடுமா தீண்டமைச்சுவர்?
அரசியலும் பண்பாடும்தான் மனிதவரலாற்றுமேனியின் இரண்டு கண்கள். அதை உணர்ந்து கவிஞர் மீனாசுந்தர் தனது கவிதை உள்ளடக்கத்தை வடிவமைத்திரு க்கிறார். அனைவரும் வாசிக்க வேண்டிய முக்கியத் தொகுப்பு இது.
 
 
