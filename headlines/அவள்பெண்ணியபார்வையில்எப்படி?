
அவள் பெண்ணிய பார்வையில்  எப்படி?


நமது நிருபர்
ஜூலை 8, 2019
7/8/2019 12:00:00 AM



டாக்டர் கே.வி.எஸ். ஹபிப் முஹம்மத் அவர்கள் எழுதிய அவள் பெண்ணிய பார்வையில் நூலை இஸ்லாமிய நிறுவனம் ட்ரஸ்ட் அமைப்பு வெளியிட்டிருக்கிறது. பெண்ணியம் குறித்து எத்தனையோ படைப்புகள் வந்த போதிலும் அதிலிருந்து சற்று தனித்திருக்கிறது இந்நூல். பெண்ணிய பார்வையின் ஊடாக ஆன்மீகத்தை அடைகிறது. பெண் விடுதலைக்கான ஒட்டுமொத்தத் தீர்வும் ஏழாம் நூற்றாண்டில் உருவான தனது மத மூலத்தில் இருப்ப தாகக் காட்டுவதில் அதிக முனைப்பு காட்டி ருக்கிறார் ஆசிரியர். உழைக்கும் பெண்களும், பெண்ணிய செயற்பாட்டாளர்களும் தொடர்ந்து போராடியதன் விளைவாக இன்று உலகின் பல துறைகளில் பெண்களின் பங்கேற்பு எண்ணிக்கை அளவில் கணிசமாக உயர்ந்திருக்கிறது. பெண்விடுதலைக்காக வும், சமத்துவ சமுதாயம் படைக்க போராடிய பெண்ணியவாதிகளை மட்டம் தட்டுவதிலும், ஆண்கள் மீது எதிர்ப்புணர்வு கொண்டவர்களாக சித்தரிப்பதிலே ஆர்வம் காட்டுவதில் இந்நூலும் விதிவிலக்கல்ல. பெண்கள் மீது அரங்கேறிய  கொடுமைகளை பட்டியலிடுவதன் மூலம் பெண்கள் மீதான கரிசனத்தை காட்டி கொள்வதாகவே தெரிகிறது.. பெண்கள் மீது உடல் ரீதியாக தொடுக்கப்படும் அடக்குமுறை மட்டும்தான் வன்முறையா? பெண்கணை மென்மையானவளாக, அழகு பதுமையாக, கவர்ச்சி பிண்டமாக பார்ப்பதும், ரசிப்பதும், பழக்கப்படுத்துவதும் அவள் மீது தொடுக்கபடும் அநீதி இல்லையா? தங்களது மதமே பெண்ணுக்கான முழு சுதந்திரம் வழங்குகிறது என்பதில் தீவிரம் காட்டுவது. பெண்களே மனமுவந்து  தங்களது அடிமை சாசனத்தை விரும்பி ஏற்று கொள்ளும் அளவிற்கு அதன் மீது மதச்சாயம் பூசப்படுகிறது  ஆண், பெண் ஒன்றாய் வழிபடும் இடத்தில் பெண் தலைமை தாங்கினால் இனக் கவர்சிக்கு ஆளாக நேரிடும், இருபாலர் ஒரே கல்விநிலையத்தில் படித்தால் ஒழுக்கம் தவறிவிடுவார்கள், காதல் என்பதோ கட்டுபாடுகளின்றி உறவு கொள்ளவதே, காதல் என்கிற ரீதியில் பெண்கள் அதிகம் ஏமாறுகிறார்கள், பெண்க ளின் ஆடையே அவர்கள் மீது நடைபெறும் வன்முறைக்கு காரணம் என்பது போன்ற சிந்தனைகள் பெண்ணை வெறும் உடல் சார்ந்த கவர்ச்சிப் பண்டமாக பார்க்கும் மனநிலையன்றி வேறென்ன? பெண்கள் வீட்டில் தொழுவதே சிறந்தது எனும்போது பள்ளிக்கு சென்று தொழுவதை யார்தான் விரும்புவார். இது பெண்ணை வீட்டில் பூட்டும் சாமர்த்தியம் தானே இது. பெண்ணுக்குப் பொருளாதார அறிவு குறைவு, ஜீவானம்சம் கோருவது ஆண்களுக்கு இழைக்கப்படும் அநீதியாக வும், சொத்துப் பிரிவினையில் ஆண்களுக்கு இரண்டு பங்கு போன்றவற்றை நியாய படுத்தும் வேலையை நாசுக்காக சொல்லி யிருப்பது ‘சிறப்பே’. பெண்களுக்கெதிரான அநீதிகளுக்கு குரல் கொடுக்கும் பெண்ணியவாதிகளி டத்தில் அதற்கான தீர்வு இல்லை என்பது மிகப்பெரிய முரண். அறிவியலும், தொழில் நுட்பமும் வளர்சியடைந்த இன்றைய நவீன காலகட்டத்திலும் ஆணும்,பெண்ணும் ஒன்றாய் ஒரே இடத்தில் புழங்குவது தவறென சித்தரிப்பது அப்பட்டமான அடிப்படைவாதம் அல்லவா? எத்தகைய வேறுபாடு இருப்பினும் பெண்ணுரிமை என்று வருகையில் எல்லா மத அடிப்படை வாதிகளும் வேற்றுமையில் ஒற்றுமையே….
அவள் பெண்ணிய பார்வையில்
ஆசிரியர்: கே.வி.எஸ். ஹபீப் முஹம்மத்
வெளியீடு: இஸ்லாமிய நிறுவனம் ட்ரஸ்ட்
138, பெரம்பூர் நெடுஞ்சாலை, 
சென்னை-600012
விலை: ரூ 90.00
தொ.பேசி: 914426624401, 43326446
