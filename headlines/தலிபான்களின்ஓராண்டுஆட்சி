
தலிபான்களின் ஓராண்டு ஆட்சி


நமது நிருபர்
ஆகஸ்ட் 21, 2022
8/21/2022 8:51:42 PM



தலிபான்கள் மீண்டும் ஆப்கானிஸ்தான் ஆட்சியைக் கைப்பற்றி ஆகஸ்ட் 15 உடன் ஓராண்டு கடந்து விட்டது. ஏற்கனவே கடந்த 20  ஆண்டு காலமாக அமெரிக்கப் படைகளால் சல்லடையாகத் துளைக்கப்பட்ட ஆப்கன் மக்க ளின் வாழ்க்கை, தற்போது மேலும் மோச மடைந்துள்ளது.
அமெரிக்காவின் பொருளாதார தடைகளா லும், தலிபான்கள் விதித்துள்ள கடும் கட்டுப்பாடு களாலும் ஆப்கானிஸ்தானின் பெண்கள் மற்றும் சிறுமிகளின் துயரங்கள் அதிகரித்துள்ளன. 
ஒவ்வொரு நாளும் பெண்கள் தற்கொலை அதி கரிக்கிறது. காரணம், உரிய வேலை வாய்ப்பு இல்லாமை, மனநல பாதிப்பு மற்றும் பெண்கள் மீதான நிர்ப்பந்தங்களே. குடும்பத்தினர் தங்கள் 9  வயது சிறுமிகளைக் கூட விற்பனை செய் கின்றனர்.
ஆப்கானிஸ்தானில் மனித நேய, அரசியல், மனித உரிமை நெருக்கடி நிலவுகிறது என்கிறது ஐ.நா. மனித உரிமைக் கவுன்சில். 40 லட்சம் சிறுமி களுக்கு பதிலாக, 15 லட்சம் சிறுமிகளே பள்ளி களுக்கு செல்கின்றனர். 30 சதவீத அரசு ஊழி யர்கள் பெண்களாக இருந்த நிலை மாறி, தற்போது  ஜீரோ சதவீதமாக உள்ளது.
ஐ.நா. மதிப்பீட்டின்படி, இரண்டு கோடிப் பேரா வது பசிக் கொடுமையில் உள்ளனர். ஆப்கானிஸ் தான் பெண்கள் தொழில் வர்த்தக மையத்தின் கூற்றுப்படி 57 ஆயிரம் வணிக நிறுவனங்களை பெண்கள் நிர்வகித்து வந்தனர்; தலிபான்கள் ஆட்சிக்கு வந்த பின்னர் பெருமளவிலான இத்த கைய நிறுவனங்கள் மூடப்பட்டு விட்டன.
ஆப்கானிஸ்தான் அரசின் 700 கோடி டாலர்  நிதி அமெரிக்காவினாலும், 200 கோடி டாலர் ஐரோப்பிய யூனியனாலும் முடக்கப்பட்டுள்ளது. ஐ.நா. மனித உரிமை கவுன்சில் உறுப்பினர்கள் பல முறை அமெரிக்க அரசிடம் முறையிட்டும், ஆப்கன்  நிதி, ஆப்கன் அரசிடம் ஒப்படைக்கப்படவில்லை. 
ஓராண்டு கால தலிபான்கள் ஆட்சி ஆப்கன் மக்களின் வாழ்க்கையை நிலைகுலையச் செய்துள் ளது. மேலும் ஆப்கனில் நிகழ்ந்த நிலநடுக்கங் கள், மழை, திடீர் வெள்ளம் பயங்கர சேதங்களை ஏற்படுத்தியது. ஆயிரம் பேருக்கு மேல் இறந்தனர்.  ஆயிரக்கணக்கான மக்கள் இடம் பெயர்ந்து உள்ளனர்.
20 ஆண்டு காலம் ஆப்கானிஸ்தானை ஆக்கிரமித்திருந்த அமெரிக்கா, அங்கு ஜன நாயகத்தை கொண்டு வரப்போவதாக கூறியது. ஆனால், மீண்டும் தலிபான்களிடமே ஆட்சியை கொடுத்துவிட்டு வரவேண்டிய நிலைக்கு உள்ளா னது. ஆப்கனின் இந்த துயரங்களுக்கு எல்லாம் காரணமான அமெரிக்கா, அங்கிருந்து ஓடஓட விரட்டியடிக்கப்பட்டது போன்ற நிலையில் வெளி யேறியதால் ஏற்பட்ட ஆத்திரத்தால் விதித்த தடைகள்தான், தற்போது அந்நாட்டின் பொருளா தாரத்தை முடக்கியுள்ளது. தற்போதைய சூழலில்  தலிபான் அரசுடன் பேச்சு நடத்தி, நிர்ப்பந்தங்கள் அளித்து, மக்கள் நலனையும், சுதந்திரத்தையும் உறுதி செய்ய வேண்டியது உலக நாடுகளின் கடமையாகும்.
 
