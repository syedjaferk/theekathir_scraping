
                         ரௌத்திரமான  கவிதைகள்


நமது நிருபர்
ஜூன் 3, 2019
6/3/2019 12:00:00 AM



மனிதர்களின் பிணிக்கு சரியான மருந்துகளை தெரிவு செய்து விற்கும் பணியோடு சமூகப்பிணிக்கு தனது கவித்திறன் மூலம் செறிவான கருத்துக்கள் கொண்ட கவிதைகள் படைத்தளித்துள்ளார்  சீனி.இராஜேஷ்கண்ணன். ஓசையில் பாடல் புனையமுயன்று, பிறர் படிக்கவும், இவ்வாறே புதியன படைக்கவும் பாடல் அமைப்பை  எழுத்து, அசை, சீர் எனஅமைத்து ஒழுங்குபடுத்தியிருப்பது சிறப்பு. இவர் எழுதியமரபுக்கவிதை வடிவம் ஓசை சந்தத்துடன்  அழகியல்,  உணர்ச்சியோடும் ஒத்திசை பண்புச் சொற்களால் கட்டமைக்கப்பட்ட ஓர் எழுத்து இலக்கிய வடிவத்தை கொண்ட தாகும். யாப்பு விதிகளையும் ஓசை நலன்களையும் உள்வாங்கி கொண்டு சீரும் தளையும் சிதையாமல் வரையறுத்துள்ளார்.
… நீ சாமியை ஆலயங்களில் தேடாமல்
பூமியையே சாமியாக வணங்குகிறாய்!
நீதான் உண்மையான ஆன்மிகவாதி
நீ கவிதையை வெண்தாளிலே                     எழுதாமல்
மண்தாளில் எழுதுகிறாய்!...
உணவை படைப்பவனும் கடவுளே என்றகருத்தை வெளிப்படுத்திய நூலாசிரியர்விதைகள் வீசி/ கதைகள் பேசி/ சதைகள்கசக்கி/ புதையல் எடுப்பான்/ஒரு ஞானி-அவன்/ மண்ஞானி. என்று விவசாயியை கவுரவிக்கிறார்.
காவிரி பொங்கிட வேண்டும்- கரு
நாடகத்தார் நாடங் கண்டே
காவிரிப் பாசனம் வேண்டும்- அணை
போடவும் வேண்டாம் ஈங்கே!...  
உலக விவசாயிகளுக்கு பொதுவாக இருக்கவேண்டிய கவிஞர் இங்கே இனம் சார்ந்து எழுதுவது கொஞ்சம் உறுத்தத்தான் செய்கிறது.
தாயைத் தவிப்பில் விட்டுவிட்டு–கண்ட
நாயின் பின்னே ஓடாதே-ஆங்கிலப்
பேயை விரட்டடா! அன்னைத் தமிழே!...  
தாயாம் வணங்கடா!   தலைநிமிரடா!...   என்றுரைக்கும் கவிஞர் பிறமொழியை பேயன விமர்சிக்கும் தரம் சரியா என்றுணர வேண்டும்.
பச்சைப் பிஞ்சுகளிடம்/இச்சை தீர்க்கும்கொச்சை மனிதர்கள் வாழும் / நச்சு உலகமடி /கண்மணியே... என்றகவிதையில்  பாலியல் வன்கொடுமையை சாடுகிறார்.சிறையிட/கைக்குத்தான் விலங்கு/உனக்கு மட்டும் ஏன்கால்விரலில்! என பெண்ணியம் பேசுகிறார்.ஒற்றை வேட்டி/ ஒற்றைச் சட்டையுடன்/வெற்றிகள் பல தந்தாரே/காமராசர் கூட்டத்துக்குக்/ கட்டிவர ஆடையின்றி/ கட்டிய ஆடையை /கசக்கிக் காயவைத்து/ காயும்வரை காத்திருந்து/ கட்டிவந்தாராம்! என பொதுஉடமை ஜீவாவின் புகழை பாடுகிறார்.குழந்தைகள் கூட/கொள்பொருள் ஆனார்கள்கொள்கைக்கூடக் போர உலகில்! என்று சமீபத்திய குழந்தைவியாபாரத்தையும் விமர்சிக்கத்தவரவில்லை நூலாசிரியர்.தமிழ் மொழியில் உள்ள ஒலியின் அழகியல், குறியீடுகள், சந்தம் ஆகியவற்றுடன் இடம், இயல்பான பொருள் ஆகியவற்றை வெளிப்படையாகக் காட்டுவதாகஇக்கவிதை உள்ளது. இராஜேஷ்கண்ணாவின் கவிதை வரிகளில் எதுகை, மோனை வரையரைகளோடு உணர்ச்சி, கற்பனை, கருத்துக்களை வெளிப்படுத்தும் விதம் வாசிப்போரை தூண்டச்செய்கிறது. 125 தலைப்பிலான கவிதை தொகுப்பில் வாழ்வியலில் இவர் தொடாத கூறுகளே இல்லை என்றஅளவிற்கு படைப்புகளின் தொகுப்பாக இது உள்ளது விவசாயம், விவசாயி, அழகியல்,பண்பாடு, காதல், பெண்ணியம், இயற்கை இவற்றோடு தமிழின் மேன்மையை இந்த படைப்பு பேசுகிறது. விவசாயிகளில் தற்கொலை இந்திய நாட்டின் அவமானமாக கருதும் இவரது ரௌத்திரம் நியாயமானது. உலக உயிர்களை சமமாக நேசிக்கும்இன்னும் பல படைப்புக்களை எதிர்பார்க்கிறோர் இந்த மகத்தான கவிஞரிடம் அதை செவ்வனே செய்வார் என நம்புவோமாக…  
 விவசாய நிலத்தை விட்டுவைப்போம்
ஆசிரியர்: சீனி.இராஜேஷ் கண்ணன்.
வெளியீடு: மணிமேகலைப் பிரசுரம்
தபால்பெட்டி எண்- 1447/7 தணிகாச்சலம் சாலை/ தியாகராயநகர், சென்னை-17
 பக்: 144  விலை : ரூ135/-
தொ.பேசி: 9884307270-9499901093.
 
 
