
                                                 சலுகை அல்ல, உரிமை!


நமது நிருபர்
செப்டம்பர் 29, 2021
9/29/2021 11:22:33 PM



உலக அளவில் நாடாளுமன்றங்களில் பெண்களின் பங்கேற்பு குறித்த புள்ளி விபரம் வெளியாகியிருக்கிறது. உலகின் மிகப்பெரிய ஜனநாயக நாடு என நாம் தம்பட்டம் அடித்துக் கொண்டாலும், பெண்களின் உரிமையை நிலைநாட்டுவதில் நாம் வெட்கித் தலைகுனிய வேண்டிய நிலையில்தான் இருக்கிறோம்.
உலக அளவில் நாடாளுமன்றங்களில் 1995 இல் 11.3 விழுக்காடாக  இருந்த பெண்களின் எண்ணிக்கை 2020 இல் 24.9 சதவிகிதமாக உயர்ந்தி ருக்கிறது. ஆனால் இந்தியாவின்  முதல் மக்கள வையில் (1950) மொத்த உறுப்பினர் எண்ணிக்கை யில் பெண்கள் 5 விழுக்காடு  மட்டுமே  இருந்தனர். 71 வருடங்கள் கடந்த நிலையிலும்  இன்று வெறும் 14 விழுக்காடு மட்டுமே  இருக்கின்றனர்.  சவூதி அரேபிய நாடாளுமன்றத்தில் 19.9 விழுக்கா டும், பாகிஸ்தான் நாடாளுமன்றத்தில்  20.6 விழுக்காடும் இருக்கின்றனர்.
மோடி தான்  ஆட்சிக்கு வந்தால் முதல் சட்டமாகப் பெண்களுக்கான 33 விழுக்காடு இட ஒதுக்கீட்டை நிறைவேற்றுவேன் என வாக்குறுதி அளித்தார். ஆனால் மக்களவையில் அறுதிப் பெரும்பான்மை இருந்தும் இதுவரை நிறைவேற்ற வில்லை. கடந்த 7 ஆண்டுகளில் மட்டும் 76  அவசரச் சட்டங்களை மோடி அரசு  நிறைவேற்றி யிருக்கிறது. பாஜகவின் உண்மையான நோக்கம் பெண்களுக்கான 33 விழுக்காடு இட ஒதுக்கீட்டுச் சட்டத்தைக்  குழிதோண்டிப் புதைப்பதே ஆகும்.
பாஜக மற்றும் ஆர்எஸ்எஸ் - இன் அடிப்படைச் சித்தாந்தமே படுபிற்போக்கான ஆணாதிக்கச் சிந்தனைகளைக் கொண்டது. மநு தர்மத்தின்படி பெண்களை மிகவும் கேவலமாக நடத்துவதையே அங்கீகரிக்கிறது. இதனை பாஜகவின் ஒவ்வொரு நடவடிக்கையிலும் நாம் பார்க்க முடியும். 2005இல் பெண்களுக்கான இட ஒதுக்கீடு சட்டத்தை முன்வைக்கும் போது முன்னாள் ஒன்றிய அமைச்சரும், இன்றைய பாஜகவின் துணைத்தலைவருமான உமாபாரதி யைப் பயன்படுத்தி அந்த சட்டத்தை எதிர்த்தது. 
2018 சுதந்திர தின உரையில் ராணுவத்தில் ஆண்களுக்கு இணையாகப் பெண்களுக்கு வாய்ப்பு வழங்கப்படும் என மோடி முழங்கினார். ஆனால் உச்ச நீதிமன்றத்தில் முப்படை தளபதி பிபின் ராவத்தை வைத்து “ராணுவத்தில் பணி  புரிய பெண்களுக்குத் தகுதி கிடையாது; பெண்களு டைய பிரதான கடமை பிள்ளை பெறுவதும் அதைப் பேணுவதும்தான்; ஆணையிடும் பொறுப்பில் பெண்கள் அமர்த்தப்பட்டால் அடி பணியும் மனநிலையில் இல்லை”  என்று ஆர்எஸ்எஸ் - இன் மநுநீதி கோட்பாட்டையே முன்வைத்தார்.
ஆனால் உச்சநீதிமன்ற நீதிபதி சஞ்சய் கிஷண் கெளலின் அமர்வு சவுக்கடி கொடுத்தது. உடல் சார்ந்த விஷயங்களை வைத்து பெண்க ளின் உரிமை சார்ந்த விஷயங்களை நிர்ணயிக்க முடியாது; பாலினப் பாகுபாடு பார்ப்பதற்கு அரசு ஒரு முடிவு கட்ட வேண்டும். தேசிய பாதுகாப்பு அகாதெமியில் பெண்களும் பங்கேற்கலாம்” என உத்தரவிட்டது. 
பெண்களுக்கான இட ஒதுக்கீடு என்பது சலுகை அல்ல, அது அவர்களுக்கு மறுக்கப்பட்ட உரிமை. அந்த உரிமை நிலை நாட்டப்பட வேண்டும்.
 
