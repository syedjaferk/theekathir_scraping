
துணிந்த முடிவுகள்... வாழ்வின் சிறப்பு


நமது நிருபர்
ஜூலை 21, 2019
7/21/2019 12:00:00 AM



யோசிப்பது தவறல்ல.யோசிக்கத்தான் வேண்டும். ஆனால் முடிவெடுக்க வேண்டிய தருணம் வந்த பிறகும் யோசிப்பதென்பது முட்டாள்தனமானது. தோல்வி தரக்கூடியது. நம்முடைய  முடிவு தவறாக  அமைந்து விடுமோ என்ற பயம் விரைந்து முடிவெடுப்ப தைத் தடுக்கலாம். ஆனால் வெற்றி பெற விரும்புப வர்கள் மதில்மேல் பூனையாக உட்காருவது இல்லை.
கப்பலோ படகோ இல்லாத ஒரு தரு ணத்தில் கரையைக்  கடந்தாக வேண்டிய சூழ்நிலை ஒருமுறை அலெக்சாண்டருக்கு ஏற்பட்டது. அவர் உடனே முடிவெடுத்  தார். ஆற்றில் குதித்து விட்டார்.  அலெக்சாண்  டர் குதித்தது என்ன  பிரமாதம் எனலாம்.. ஆனால் அவருக்கு நீச்சல் தெரியாது என்பதுதான்  முக்கியமானது. ஆனால் துணிவுடன் குதித்து நீச்ச லும் கற்றுக் கொண்டு தூரத்தையும் கடந்துவிட்டார். ஹென்றி ஃபோர்டு ஒரு முடிவை மிக விரைவாக எடுப்பார். எடுத்த பிறகு யார் சொல்வதற்காகவும் அதை  மாற்றிக் கொள்ள மாட்டாராம். மாடல்-டி என்ற காரை வடிவமைத்ததும் அந்த மாடலை மாற்றச் சொல்லி நிபு ணர்களும் கார் வாங்குபவர்களுமாக பலர் சொல்லி யும் அவர் கேட்கவில்லை. இவ்வளவுக்கும் அந்த மாடல்-டி கார் காண்பதற்குக் கவர்ச்சிகரமாக இல்லாவிடி னும் அதுதான் கோடி கோடியாக விற்றுத் தீர்ந்தது. ஆப்ரகாம் லிங்கன் ஒரு முடிவை எடுத்தார்.  அடிமைகளாக இருந்த அமெரிக்க கருப்பர்களுக்கெல் லாம் சுதந்திரம் வழங்குகின்ற முடிவு அது. அவருடைய  அந்த சுதந்திரப் பிரகடனம் எத்தகைய அரசியல் ரீதி யான விளைவுகளை உருவாக்கும் என்று அவர் சிந்திக்கா மலில்லை. அதன் விளைவாக அவர் கொலையும் செய்யப்பட்டார் என்பது வரலாறு.
உண்மையைச் சொன்னதிலிருருந்து பின்வாங்கு வதைவிட நஞ்சருந்தி உயிரை விடுவதே மேல் என்று சாக்ரடீஸ் முடிவெடுத்தார். உலகம் சூரியனைச் சுற்றி வருகிறது என்று சொன்ன  உண்மையில் பிடிவாதமாக இருந்து கஷ்டப்படுவதை விட சொன்னதை வாபஸ் பெற்றுக் கொள்வது என்று கலீலியோ முடிவெடுத்தார். தேவதூதர்கள் வந்து சொன்னதால்தான் பிரான்ஸ் நாட்டைக் காப்பாற்ற தான் புறப்பட்டதாகச் சொன்ன உண்மையை வாபஸ் பெற மறுத்து உயிர்ப்பிச்சை பெறுவதைவிட உயிரோடு எரிக்கப்படுவதே மேல் என்று ஜோன் ஆஃப் ஆர்க் முடிவெடுத்து உயிர் துறந்தார்.  அந்த முடிவுகளின் காரணமாகவே அவர்களெல்லாம் இன்றும் உயிர் வாழ்ந்து கொண்டிருக்கிறார்கள்.
-பெரணமல்லூர் சேகரன்
