
வாய்ச்சொற்கள் என்ன பயனும் இல - தேனிசீருடையான்


நமது நிருபர்
டிசம்பர் 9, 2019
12/9/2019 12:00:00 AM



மௌனத்தின் ஆழத்தையும் நிசப்தத்தின் அகலத்தை யும் காதலின் மகோன்னத தரிசனத்தை யும், அது தோல்வியுற்றால் நிகழும் ஆன்மாவின் அலறலையும் ஒருங்கே உள்ளடக்கிவைத்திருக்கும் காதல் காவியம் “சிறகுகள் முறியவில்லை”. லெபனானில் பிறந்து அமெரிக்காவில் வாழ்ந்துமறைந்த கலீல் கிப்ரான் எழுதியது. அவரின் ‘தீர்க்கதரிசி’யும், ‘முறிந்த சிறகு’களும் ஆகச்சிறந்த படைப்புக்கள் என்று கொண்டாடப்படு கின்றன. உணர்ச்சிக்கொந்தளிப்பின் இடையறாத பிரவாகத்தில் வாசகமனம் அடித்துச் செல்லப்படுகிறது. குறிப்பாக ‘முறிந்த சிறகுகள்’ தமிழ்வாசகர்க ளுக்கு ஏற்கெனவே பரிச்சயமாகி இன்றளவும் உத்வேகமூட்டிக்கொண்டி ருக்கிறது.  கவிஞர் புவியரசு உட்படப் பலரும் தமிழாக்கம் செய்த அந்த நூலைக் கவிஞர் தங்கேஸ் இப்போது மொழி பெயர்த்திருக்கிறார். இந்த மொழிபெயர்ப்பு முன்பெயர்க்கப்பட்ட வற்றிலிருந்து பரிணாமப்பட்டி ருக்கிறது என்று சொன்னால் அது மிகை யல்ல. ஆங்கில மூலத்தின் கலாச்சார விழுமியம் சற்றும் குறையாமல், உணர்ச்சிவேகம் தடைப்படாமல் தமிழ்ப்பண்பாட்டு வெளிக்குள் தவழ விட்டிருக்கிறார். புனைவு எழுத்தாளனுக்கு ஒற்றைப்பணி என்றால் மொழியாக்கம் செய்பவருக்கு அது இரட்டைப்பணி. இதிலுள்ள எந்தச் சொல்லும் தமிழ்ப் பெயர்ப்புச்சொல்லொடு ஒத்துப்போகவில்லை. ஆனால் உள்ள டக்கக்கூறு ஒன்றுபட்டு நிற்கிறது. ஆங்கிலப்பண்பைத் தமிழ்ப்பண்பாய் மாற்றும்போது உள்ளடக்கந்தான் முக்கியமே தவிர நேரடி வார்த்தைப்பிர யோகம் அல்ல. பத்து அத்தியாயங்களைக்கொண்ட கவிதைக்காவியம் இது. ஒவ்வோர் அத்தியாயத்தின் முன்பும் கிப்ரானின் ஆங்கில வாசகத்தைப்போட்டு அதற்கான தமிழ்ப்பெயர்ப்பையும் தந்த்திருப்பார். love came and open the heart’s doors and lighted it’s corners. love provided me a tounghe and tears. இந்த வாசகங்களுக்கான மொழி யாக்கம் மிகவும் சிறப்பானது. “காதல் என்னும் ஒளிவெள்ளம் என் இதயத்தி னுள்ளே நுழைந்த அந்தக்கணமே சிலிர்க்கிறது. அப்பப்பா! ஆன்மாவின் அறைகளுக்குள் எல்லாம் பாய்ந்து பாய்ந்தல்லவா வெளிச்சம் பாய்ச்சு கிறது. எனக்கே எனக்கென்று ஒரு பிரத்தியேக மொழியையும் அதோடு சேர்த்துக் கண்ணீரையும் அல்லவா அது கொடுத்துச்சென்றது.” தென்றல் வீசுவது போன்ற மென்மையான யதார்த்தமான மொழிபெயர்ப்பு. கிப்ரான், செல்மா என்ற பெண்ணை க்காதலிக்கிறான். தாய் இல்லை. தந்தை பாரிஸ் எபாண்டி மட்டுமே இருக்கிறார். அவர் கிறித்துவப்பாதிரி ஒருவரின் வலை யில் அகப்பட்ட மீனாக அடிமைப்பட்டுக் கிடக்கிறார். பாதிரியை மீறி அவரால் எந்தக்காரியமும் செய்யமுடிய வில்லை. அவர் சொத்துக்களை அபகரிக்க நினைத்த பாதிரி செல்மாவைத் தன் மருமகனுக்குத் திருமணம் செய்து தரவேண்டும் என்று ஆணையிடுகிறார். எபாண்டி மீற முடியாமல் தவிக்க பாதிரி ஜெயிக்கிறார். கிப்ரானுக்கும் செல்மாவுக்கும் உடல் இச்சைதாண்டிய காதல் என்பதால் கல்யாணம் முடிந்தபின்னும் காதல் தொடர்கிறது. காதல் தேவதையாகிய இஸ்தார் கோயிலில் வாரந்தோறும் சந்தித்துக் காதலில் மூழ்கி நெகிழ்வடை கின்றனர். ஐந்தாண்டுகளுக்குப்பிறகு செல்மாவுக்கு ஆண்குழந்தை பிறந்து அடுத்த நிமிடமே இறந்துவிடுகிறது. செல்மா கதறுகிறாள். “என்னை அழை த்துப்போகவே நீ வந்திருக்கிறாய்: நானும் உன்னோடு வருகிறேன்” என்று புலம்பியபடி அவளும் மரணிக்கிறாள். கல்லறைக்குச்சென்று கதறிக்கதறித் துடிக்கிறான் கிப்ரான். இந்தச்சின்னக்கதையை 200 பக்கக் காவியமாய் வடித்திருக்கிறார் கிப்ரான். காவியமெங்கும் வார்த்தைகளின் வலிமை பயிரிடப்பட்டிருக்கிறது. வார்த்தைகளின் ஓட்டமா, உணர்ச்சி களின் நடனமா என்று புரியமுடியாத படி வடிவம் பெற்றிருக்கிறது. வாசிக்க வாசிக்க நாசியில் காவியவாசம் நுழை கிறது. காதுகளுக்குள் மௌனத்தின் வீச்சு ரீங்காரமிடுகிறது. கண்களுக்குள் கண்ணீர்ப் பிரவாகம் தடயமிடுகிறது. வாசித்துமுடிக்கும்போது பெருமூச்சு பீறிடுகிறது. கிப்ரான் துய்த்த அனுப வத்தை வாசகனும் வாழ்ந்து பார்க்கிறான். இந்தக்காதல் முறிவுக்கு யார் காரணம்? சந்தேகமே இல்லை: மதவாதி கள்தான்.கிப்ரான் சொல்கிறான். கிறிஸ்துவப் பாதிரிகளும் முஸ்லிம்          இமாம்களும் இந்து பிராமணர்களும்                கடல்பூச்சிகளாய் மாறி தம் அநேகக்கரங்களால் அப்பாவி    இரைகளைப்பிடித்து ஆயிரம் வாய்களால் ரத்தம்             உறிஞ்சிக் கொழுக்கிறார்கள். இன்றுவரை அந்த மதவாதக்க ரங்கள் காதல் நியாயங்களைக் கடித்துக்குதறியபடி இருக்கின்றன. ஆணவக்கொலைகள் அளவுக்கு வளர்ந்தும் இருக்கின்றன. வாழ்வின் சகல நிலைகளிலும் காதல் கொலைசெய்யப்படுகிறது. லெபனான் நாட்டுக்கவிஞராகிய ஜிப்ரான் கிறித்து வம் மற்றும் இஸ்லாமிய நடவடிக்கை களை அறிந்திருப்பது சரி. இந்தியாவில் நிலவும் இந்து பிராமணீயத்தையும் அறிந்துவைத்திருக்கிறார் என்பதை நினைக்கும்போது நெற்றிப்பொட்டு மேலே உயர்கிறது. ஜிப்ரான் என்ற வேரை அடி நிலையாகக் கொண்டு மேல்விருட்சத்தை வரைந்திருக்கிறார் தங்கேஸ். அதாவது மூலநூலின் உணர்ச்சிவேகம் சிறிதும் குறையாமல் தமிழ்நிலத்தில் நடக்கவிட்டிருக்கிறார். 
