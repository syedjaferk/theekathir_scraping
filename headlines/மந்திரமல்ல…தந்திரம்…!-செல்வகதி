
மந்திரமல்ல… தந்திரம்…! -செல்வகதிரவன்


நமது நிருபர்
ஆகஸ்ட் 18, 2019
8/18/2019 12:00:00 AM



“நம்ம அச்சகம் ஜனங்க கூடுற மையப் பகுதியில இருக்கு… ஆனாப் பத்திரிக்க அச்சடிக்க வர்றலுங்க ஒதுக்குப் புறமா உள்ள பாரதி அச்சகத்ததுக்குத்தான் போறாங்க.. ஏன்னு தெரியல… வாடிக்கையாளர்கள ஈர்க்க… பாரதி அச்சக ஓனர் தேவபாரதி என்ன மந்திரம் போடுறார்னு புரியல.. விசாரிச்சுப் பாத்ததில பிரிண்டிங் சார்ஜ்ல எந்த சலுகையும் காட்டல… வர்ற வாடிக்கயாளர்களுக்கு குளிர் பானம் தேனீர்னு வழங்கி உபசரிக்கவும் இல்ல.. அப்பறம் எப்பிடி இந்த அதிசயம் நடக்கிது..” நீண்ட நாட்களாக மனோகரனுக்கு இது புரியாத புதிராக இருந்து மனதப் பாடாதபாடு படுத்தியது. முக்கிய வேலையாக மனோகரனைப் பார்க்க வந்தான் பாரதி அச்சகப் பணியாளர் மணிகண்டன். அவனை வித விதமான வார்த்தைகளால் சுற்றி வளைத்துக் கேள்விகளைக் கேட்ட பிறகு மனோகரனுக்குக் காரணம் தெரிந்தது.  அழைப்பிதழில் குறிப்பிட்ட விசேட நாளை மனதில் பதிய வைத்துக் கொள்கிறார். மறக்காமல் நிகழ்ச்சிகளில் கலந்து கொள்கிறார். நம்மை மதித்து வந்திருக்கிறார் என்று விசேச வீட்டார்கள் அக மகிழ்கிறார்கள். அதனால் ஒருமுறை பத்திரிகை அடிக்க வந்தவர்கள் மீண்டும் மீண்டும் பாரதி அச்சகம் நோக்கிப் போகிறார்கள்.  தேவபாரதி செய்வது மந்திரமல்ல தந்திரம் என்பதை மனோகரன் தெரிந்து கொண்டான்.
