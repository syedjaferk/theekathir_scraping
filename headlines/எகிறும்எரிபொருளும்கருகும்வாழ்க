
எகிறும் எரிபொருளும்  கருகும் வாழ்க்கையும்


நமது நிருபர்
செப்டம்பர் 30, 2021
9/30/2021 11:21:25 PM



பெட்ரோல், டீசல் விலை மீண்டும் கடுமை யாக உயரத் துவங்கியுள்ளது. கடந்த சில நாட்க ளாக எரிபொருட்களின் விலை உயர்த்தப்படாத நிலையில் வியாழனன்று ஒரு லிட்டர் பெட்ரோல் விலை வரலாறு காணாத வகையில் ரூ.110ஐ தொட்டுள்ளது. டீசல் விலை  98.6 ரூபாய் வரை உயர்ந்துள்ளது.
தமிழக அரசு பெட்ரோல், டீசல் விலை லிட்ட ருக்கு ரூ.2 குறைத்து அறிவித்ததால் சென்னையில் பெட்ரோல் விலை லிட்டருக்கு 99.36 ரூபாயாகவும், டீசல் விலை ரூ.94.45 ஆகவும்  உள்ளது. அதே நேரத்தில் ஹைதராபாத்தில் டீசல் விலை 98 ரூபாயை தாண்டிவிட்டது. இன்னும் சில நாட்க ளில் டீசல் விலையும் 100 ரூபாயை தாண்டும் என எதிர்பார்க்கப்படுகிறது.
சமையல் எரிவாயு விலையும் சிலிண்டருக்கு ஆயிரம் ரூபாயை நோக்கி சென்று கொண்டிருக்கி றது. ஒரு ஆண்டில் மட்டும் ரூ.300 வரை சமையல் எரிவாயு விலை உயர்த்தப்பட்டுள்ளது. ஒரே மாதத்தில் அடுத்தடுத்து சமையல் எரிவாயு விலை உயர்த்தப்படுவதும் குடும்பப் பொருளாதார பட்ஜெட்டில் பெரும் பள்ளத்தை ஏற்படுத்தி வருகிறது.
எண்ணெய் நிறுவனங்கள் பெட்ரோல், டீசல் விலை உயர்வுக்கு சர்வதேசச் சந்தையில் கச்சா எண்ணெய் விலை உயர்ந்துள்ளதே காரணம் என கூறியுள்ளன. ஆனால் சர்வதேசச் சந்தையில் கச்சா எண்ணெய் பெரும் சரிவைச் சந்தித்த காலங்களில் கூடஇந்தியாவில் பெட்ரோல், டீசல் விலை குறைக்கப்படவில்லை. மாறாக கலால் வரி மூலம் இந்தச் சரிவின் பலன் இந்திய மக்க ளுக்கு கிடைத்துவிடக் கூடாது என்பதில் மோடி அரசு முனைப்பாக இருந்தது.
இந்தியாவில் தேர்தல் நேரங்களில் மட்டும் பெட்ரோல், டீசல் விலை உயர்த்தப்படாமல் சில நாட்களுக்கு நிறுத்தி வைக்கப்படும். அப்போது மட்டும் ஒன்றிய ஆட்சியாளர்கள் கூறும் சர்வ தேசச் சந்தை விலை உயர்வு என்பது பொருந்தாது. வாக்குப்பதிவு முடிந்து வாக்கு எண்ணிக்கை நடை பெறுவதற்கு முன்பே விட்ட இடத்தைப் பிடிக்க வேண்டும் என்ற வேகத்துடன் பெட்ரோல், டீசல் விலை மீண்டும் உயரத் துவங்கிவிடும். 
பெட்ரோலியச் சந்தையில் அம்பானி, அதானி போன்ற கார்ப்பரேட் முதலாளிகள் நேடியாக அனு மதிக்கப்பட்ட பிறகு அவர்களின் லாபத்திற்கா கவே பெட்ரோல், டீசல் விலை தொடர்ந்து உயர்த் தப்படுகிறது. மறுபுறத்தில் பொதுத்துறை எண்ணெய் நிறுவனங்களும் கொஞ்சம் கொஞ்சமாக விற்கப் பட்டுக் கொண்டிருக்கின்றன. பாரத் பெட்ரோலியம் ஏற்கெனவே பணயப் பொருளாக வைக்கப்பட்டு விட்டது. அடுத்தடுத்து அனைத்து எண்ணெய் நிறுவனங்களும் தனியார் மயமாக்கப்படும் ஆபத் துள்ள நிலையில் தேசத்தின் ஒட்டுமொத்த எரிபொ ருள் சந்தையே தனியார் கைக்குச் சென்றுவிடும். 
அதற்கான முன்னோட்டத்தை மோடி அரசு இப்போதே செய்து கொண்டிருக்கிறது. பெட்ரோல், டீசல் வரி குறைக்கப்படவில்லை என்பது மட்டு மல்ல, சமையல் எரிவாயுவுக்கான மானியமும் கொஞ்சம் கொஞ்சமாக நிறுத்தப்பட்டு வருகிறது. சொந்த நாட்டு மக்களுக்கு எதிராகவே ஒரு யுத்தத் தை ஒன்றிய அரசு தொடுத்துள்ளது. இந்த வரி உயர்வு, விலை உயர்வு பயங்கரவாதத்திற்கு எதிராக போராடுவதை தவிர மக்களுக்கு வேறு மார்க்கம் இல்லை.
