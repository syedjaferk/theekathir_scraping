
பட்டாசு நகரில் வெடித்த பாட்டாளி இயக்கங்கள் -ஜி. ராமகிருஷ்ணன்


நமது நிருபர்
ஆகஸ்ட் 18, 2019
8/18/2019 12:00:00 AM



இங்கு நாம் சந்திக்கும் தோழர் பால்ராஜா  விருதுநகர் மாவட்டம், சிவகாசி நகரில் கட்சிப்பணியாற்றி வருபவர். பிரிக்கப்படாத ஒரே மாவட்டமாய் இருந்த நெல்லையின் விளாத்திகுளத்தில் சிறு விவசாயக் குடும்பத்தில் 1944ம் ஆண்டு பிறந்த வர் பால்ராஜா. இயற்கைச் சூழல் உள்ளிட்ட  காரணங்களால் விவசாயம் கைவிட்டதால் கூலி வேலை செய்தாவது பிழைத்துக்கொள்ளும் நோக்கத்தோடு இவருடைய தந்தையார் குடும்பத்துடன் சிவகாசிக்கு குடியேறினார்.  சிவகாசியில் பால்ராஜா தந்தைக்கு வாட்ச்மேன் வேலை கிடைத்தது. அவருடைய மூத்த மகன் மாப்பிள்ளைச் சாமி ஒரு பட்டாசு ஆலையிலும், அடுத்த மகன் ராமகிருஷ்ணன் ஒரு அச்சகத்திலும் வேலையில் சேர்ந்தனர். பால்ராஜா நான்காம் வகுப்பு வரை மட்டுமே படித்  திருந்தார். சிறுவயதிலேயே பால்ராஜா அச்ச கத் தொழிலாளியாக வேலைக்குச் சேர்ந்தார். பால்ராஜா சகோதரர்கள் இருவருமே விளாத்திகுளத்தில் இருந்தபோதே கம்யூ னிஸ்ட் கட்சி உறுப்பினர்க ளாகச் செயல்பட்டு வந்த வர்கள். சிவகாசியிலும் அவர்கள் கட்சிப் பணி யைத் தொடர்ந்தனர்.  பால்ராஜா அச்சகத் தொழிலாளியாக வேலை  செய்த போது தோழர்  சீனிவாசன் அச்சகத் தொழிலாளர் சங்கத்தி னுடைய தலைவராகவும், தொண்டர் துரைசாமி அதன் செயலாளராகவும் இருந்தனர். சகோதரர்கள் இரு வரும் கம்யூனிஸ்ட் கட்சி யில் செயல்பட்ட பின்னணி யில் பால்ராஜா அச்சகத் தொழிலாளர் சங்கத்  தில் உறுப்பினரானார். அச்சகத் தொழிலாளர் கள் தங்கள் கோரிக்கைகளுக்காக நடத்திய எல்லாப் போராட்டங்களிலும் பால்ராஜா கலந்து கொண்டார். பிரிமீயர் அச்சக்க நிர்வாகம் அந்தத்  தொழிலாளர்களைப் பழிவாங்கியபோது நிர்வாகத்தை எதிர்த்து நடந்த மறியல் போராட்  டத்தில் பால்ராஜா, அவருடைய சகோதரர் ராம கிருஷ்ணன் இருவரும் கலந்துகொண்டார்கள்.  சிவகாசி நகரத்தில் அச்சுத் தொழிலும், பட்டாசுத் தொழிலும் வேகமாக வளர்ந்து வந்தன.  ஆனால் அந்தத் தொழில்களை நடத்திய நிறு வனங்களில் வேலை செய்த தொழிலாளர்க ளுக்கு உரிய  சட்டப்பூர்வ உரிமை கள் எதுவும் வழங்கப்படவில்லை. போனஸ், ஓவர்டைம், பி.எப்., இன்சூரன்ஸ் எதுவும் கிடை யாது. 8 மணி நேர வேலை அந்தத் தொழிலா ளர்கள் அறியாத ஒன்றாக இருந்தது. நிர்வா கங்களின் கட்டளைப்படி அவர்கள் கூடுதல் நேரம் வேலை செய்ய வேண்டியிருந்தது.  பட்டாசு ஆலையில் விபத்து ஏற்படும் வாய்ப்பு அன்று அதிகமாக இருந்தது. அந்த  விபத்துகளில்  தொழிலாளர்கள் உயிரிழக்க நேரிட்டால் குடும்பத்தினருக்கு இழப்புத் தொகை எதுவும் தரப்பட்டதில்லை. அது மட்டுமல்லாமல், விபத்தில் மாண்ட, படுகாய மடைந்த தொழிலாளர்களின் எண்ணிக்கை யைக் கூட முதலாளிகள் சரியாகச் சொல்ல மாட்டார்கள். பாதிக்கப்பட்ட குடும்பங்கள் சட்டப்பூர்வ உதவிக்காக இங்கும் அங்கும் அலைவார்கள். 
இத்தகைய சூழலில் தொண்டர் துரை சாமி, ராஜபாளையம் சீனிவாசன், எஸ்.கே.  குருசாமி, லாசர் உள்ளிட்ட தோழர்கள், சட்டப் பூர்வ உரிமைகளுக்காகத் தொழிலாளர்களைத் திரட்டிப்  போராட்டங்களை நடத்தத் தொடங்கினார்கள். அத்த கைய போராட்டங்களில் தவறாமல் கலந்து கொள்வார்  பால்ராஜா.  1957ம் ஆண்டு கேர ளத்தில் தோழர் இ.எம்.எஸ். தலைமையில் கம்யூ னிஸ்ட் கட்சியின் ஆட்சி அமைந்தது. அதை வர வேற்று நாடு முழுவதும் நடந்த கொண்டாட்டங்களை யொட்டி சிவகாசியிலும் கம்யூ னிஸ்ட் கட்சி அப்போது விழா எடுத்தது. அந்த விழா வும், அதில் சொல்லப்பட்ட கருத்துகளும் தன் மனதில் ஆழ்ந்த தாக்கத்தை  ஏற்படுத்தின என்கிறார் பால்ராஜா.  தன்னுடைய சகோதரர்கள் இருவருமே கம்யூனிஸ்ட்டுகளாக இருந்ததும் அச்சக தொழி லாளி என்ற அடிப்படையில், தொழிலாளர்கள் போராட்டத்தில் கலந்து கொண்டதும், அப்போது  நிலவிய அரசியல் சூழலும் பால்ராஜா மனதில்  முற்போக்கு சிந்தனைகள் முளைவிடச் செய்தன. 1962ம் ஆண்டு இவர் கம்யூனிஸ்ட் கட்சி யில் உறுப்பினரானார். 1964ல் உருவான மார்க்சிஸ்ட் கட்சியோடு தன்னை இணைத்துக்  கொண்டார். கம்யூனிஸ்ட் கட்சி உறுப்பி னரான பிறகு இவர் தீவிர மாக கட்சி பணியிலும், தொழிற்சங்க பணியிலும் ஈடு பட்டார். கட்சியின் வழிகாட்டு தலில் மற்ற தோழர்களோடு இணைந்து நகராட்சி மற்றும் ஊராட்சிகளின் துப்புரவுத் தொழிலாளர்களைத் திரட்டி அவர்களுக்காக சங்கம் அமைத்தார். ஆட்டோ தொழிலாளர் சங்கம்,  லோடு வேன், டூரிஸ்ட் வேன் ஓட்டுநர்களுக்கான  சங்கங்கள் அமைப்பதிலும் பால்ராஜா முக்கி யப் பங்காற்றினார். போராட்டங்களில் கலந்து கொள்ளக் கூடிய துப்புரவுத் தொழிலாளர்களை யும் மற்ற தொழிலாளர்களையும் திரட்டி கட்சிக் கிளைகளை அமைத்தார். இப்பின்னணியில் 1965ம் ஆண்டு மார்க்சிஸ்ட் கம்யூனிஸ்ட் கட்சி யின் நகரச் செயலாளராக தோழர் பால்ராஜா தேர்வு செய்யப்பட்டார். 
அக்காலத்தில் துப்புரவுத் தொழிலாளர்கள் கொத்தடிமைகள் போல் நடத்தப்பட்டனர். உள்ளாட்சி அதிகாரிகள் துப்புரவுத் தொழிலா ளர்களை ‘வாடா, போடா, வாடி, போடி’ என்று ஒரு மையில் இழிவாகப் பேசி நடத்துவது சர்வ சாதாரணமாக இருந்தது. அவர்களுக்குரிய உண்மையான சம்பளம் எவ்வளவு என்று சொல்ல  மாட்டார்கள். சம்பளச் சிட்டையும் கிடையாது. சுகா தார ஆய்வாளர்கள், மேஸ்திரிகள் கொடுக்கும் சம்பளத்தை தொழிலாளர்கள் கையேந்தி வாங்கிக் கொள்வார்கள். அடுத்த நிமிடமே பக்கத்தில் நிற்கும் கந்து வட்டிக்காரர்கள் சம்பளப் பணத்தைப் பறித்துக் கொள்வார்கள். துப்புரவுத் தொழிலாளர்களின் இத்தகைய அவல நிலைமையை எதிர்த்து அவர்களைத் திரட்டி பால்ராஜா போராட்டம் நடத்தினார். கந்துவட்டிக்காரர்கள் நகராட்சிக்குள் நுழையாமல் தடுத்தார்.  ஆத்திரமடைந்த கந்துவட்டிக்காரர்கள் அடியாட்களை ஏவிவிட்டு பால்ராஜா வீட்டிற்குச் சென்று அவரை தாக்க முற்பட்டனர். அக்கம் பக்கத்தில் இருந்த மற்ற தொழிலாளர் குடும்பங்கள் வன்முறை இரைச்சல் கேட்டு ஓடிவந்தார்கள். கூலிப்படை அடியாட்கள் ஓடி விட்டனர். இத்தகைய தாக்குதலுக்கு எல்லாம்  அஞ்சாமல் தோழர் பால்ராஜா தனது பணியை தொடர்ந்து செய்து வந்தார். 
அரசு வழங்கும் சலுகைகள் அனைத்தும் தொழிலாளர்களுக்குக் கிடைக்கச் செய்தார்.  துப்புரவுத் தொழிலாளர்களுக்கு குடியிருப்புக் கட்டிக்கொடுக்க வேண்டுமென்ற போராட்டத்தை  வலுவாக நடத்தினார். இறுதியில் அரசு அவர்க ளுக்கு குடியிருப்பு வீடுகளைக் கட்டிக் கொடுத்தது.  கட்சி நகர செயலாளர் என்ற அடிப்படை யில் கட்சிப் பணியாற்றியதோடு, ஒரு தொழி லாளியாய் சக தொழிலாளர்களைத் திரட்டி அவர்களுடைய கோரிக்கைகளுக்காக போராடியதோடு, தான் குடியிருந்த பகுதி யில் (8வது வார்டு) இருந்த மக்களுக்கு குடும்ப  அட்டை, பெண்களுக்குப் பிரசவ உதவி நிதி, சுகாதார வசதி, குடிநீர் கிடைக்கவும் இவர் மக்க ளைத் திரட்டி போராடியிருக்கிறார். இப்பின்ன ணியில்தான் 1986ம் ஆண்டு நடைபெற்ற நகர்மன்றத் தேர்தலில் மன்ற உறுப்பினராக மார்க்சிஸ்ட் கம்யூனிஸ்ட் கட்சியின் சார்பில் போட்டியிட்டு வெற்றி பெற்றார். 1996ம் ஆண்டு  தோழர் லாசரும் தானும் சிவகாசி நகர்மன்ற உறுப்பினர்களாக மன்றத்திலும், மக்கள் மத்தி யிலும் இருவரும் மேற்கொண்ட பணிகள் பற்றி  மிகுந்த பெருமையோடு பால்ராஜா குறிப்பிட்டார்.  எங்கெல்லாம் மக்களுக்கு பாதிப்பு ஏற்ப டுகிறதோ அங்கு தோழர் பால்ராஜா களமிறங்கு வார். ஒரு நாள் திடீரென்று துப்புரவுத் தொழிலா ளர்கள் குடியிருந்த பகுதி ஓடை புறம்போக்கு  ஆக்கிரமிப்பு பகுதி என்று சொல்லி ஜே.சி.பி.  மூலம் நகராட்சி நிர்வாகம் அவர்களது குடிசை களை இடித்து அப்புறப்படுத்த முயன்றது. பால்ராஜா, லாசர் உள்ளிட்ட தோழர்கள் செங் கொடிகளைக் கையில் உயர்த்திப் பிடித்தபடி அங்கே சென்று மறியல் நடத்தினார்கள். துப்  புரவுத் தொழிலாளர்களின் குடிசைகள் பாது காக்கப்பட்டன. தொடர்ந்து எடுத்த முயற்சியி னால் ஒரு பகுதி தொழிலாளர்களுக்கு பட்டா வும் கிடைத்தது. இப்பகுதியில்தான் 1986ம் ஆண்டு பால்ராஜா மன்ற உறுப்பினராக போட்டியிட்டு வெற்றி பெற்றார். 
மேலும் சிவகாசி நகருக்கு மின்சார எரி யூட்டு மயானம் அமைக்கவும், பஸ் நிலைய விரிவாக்க திட்டமும் குடிநீர் பொதுமக்களுக்கு நல்ல முறையில் கிடைக்க பழனி ஆண்டவர் காலனி, எம்.ஜி.ஆர். திடலில் மேல்நிலை தண்ணீர் டேங்க் அமைக்க நகராட்சியில் தீர்மானம் கொண்டு வந்து திட்டங்கள் நிறை வேற்றப்பட்டன. மேலும் இவருடைய முயற்சி யால் எம்.ஜி.ஆர். ஆட்சியில் குடிசை வீட்டை  மாற்றி ஓட்டு வீடாக மாற்றும் திட்டத்தின்படி 8வது  வார்டில் 65 வீடுகள் ஓட்டு வீடாக மாற்றப்பட்டது.  பால்ராஜா வசித்த 33வது வட்டத்தில்  மக்க ளுக்குத் தேவைப்பட்ட அடிப்படை வசதிகள்  எதுவுமே இல்லாதிருந்தது. மன்ற உறுப்பின ராகத் தேர்ந்தெடுக்கப்பட்ட பின்பு ஆண், பெண் கழிப்பறைகள், வாறுகால், ரோடு, தெரு விளக்கு, குடிநீர், புழக்கத்திற்கான தண்ணீர்  டேங்க் அனைத்தும் அமைத்துக் கொடுத்தி ருக்கிறார். மேலும் நகராட்சி துப்புரவு பணி யாளர்களுக்கு அரசு தொகுப்பு வீடு 20 மாடி  கட்டடங்கள் கட்டுவதற்கு 40 ஆண்டு காலம்  போராடி தற்போது கட்டடம் முடிக்கப்பட்டு துப்புரவு தொழிலாளர்கள் குடியேற உள்ள னர். மேலும் 28 துப்புரவு தொழிலாளர்களுக்கு நிரந்தர பணி கிடைப்பதற்கு பாடுபட்டுள்ளார்.  கட்சித் தலைவர்கள் கைது செய்யப் பட்டாலோ, தாக்கப்பட்டாலோ தோழர் பால்ராஜா கொதித்தெழுவார். 1964ம் ஆண்டு கட்சி தலைவர்கள் கைது செய்யப்பட்டு சிறை யில் அடைக்கப்பட்டபோது “தலைவர்களை அரசு விடுதலை செய்யவில்லையென்றால் சிறைக் கதவுகளை உடைப்போம்” என்று  பால்ராஜா போர்டு வைத்துவிட்டார் (இத்த கைய செயல்கள் பொருத்தமானவையா என்பது வேறு விஷயம்). அதற்காகக் கைது  செய்யப்பட்டு அவரும் சிறையில் அடைக்கப் பட்டார்.
கட்சி மீதான அடக்குமுறையை எதிர் கொள்வதில் பால்ராஜா முன்னணியில் நிற்பார். போராட்டங்களிலும் இத்தகைய அடக்குமுறையை எதிர்கொள்வதிலும் முக்கிய பாத்திரம் வகித்து தோழர் பால்ராஜா  பலமுறை கைது செய்யப்பட்டு சாத்தூர், ஸ்ரீவில்லி புத்தூர், மதுரை, பாளையங் கோட்டை சிறை கள் என சுமார் ஒன்றரை ஆண்டுக் காலம் சிறையில் இருந்திருக்கிறார். தோழர் பால்ராஜா கட்சியின் முழுநேர ஊழி யராக வராமலேயே முழுநேர ஊழியரைப் போன்று செயல்பட்டிருக்கிறார். அச்சகத் தொழி லாளியான இவர் டிசைனராகப் பணியாற்றி அதில் கிடைத்த வருமானத்தை வைத்து தான்  குடும்பத்தை நடத்தி வந்திருக்கிறார். இந்த வரு மானம் போதாமல் குடும்பம் பல நேரங்களில்  கடுமையான நெருக்கடியில் இருந்திருக்கிறது.  கட்சிப் பணியே பிரதான பணியாக இவர் செயல்பட்டிருக்கிறார்.  இவருடைய சகோதரர்கள் மாப்பிள்ளைச் சாமி, ராமகிருஷ்ணன் கட்சி நடத்தும் எல்லா போராட்டங்களிலும் கலந்து கொள்பவர்கள். மூத்த அண்ணன் மாப்பிள்ளைச் சாமி 1962ம்  ஆண்டு கட்சி தலைவர்கள் கைது செய்யப்பட்ட  காலத்தில் இவரும் கைதாகி என். வரதராஜன்,  பி. ராமமூர்த்தி போன்ற தலைவர்களோடு கடலூர் சிறையில் இருந்திருக்கிறார். 1976ம்  ஆண்டு அவசர காலத்தின் போதும் மாப்பிள்  ளைச் சாமி கைது செய்யப்பட்டு பாளையங் கோட்டை சிறையில் இருந்திருக்கிறார். 
1948ம் ஆண்டு விளாத்திகுளத்தில் இவரு டைய மூத்த சகோதரர்கள் ராஜாஜி கொண்டு  வந்த குலக்கல்வித் திட்டத்தை எதிர்த்து கம்யூ னிஸ்ட் கட்சி சார்பில் நடந்த மறியல் போராட்டத் தில் கலந்து கொண்டிருக்கிறார்கள். அந்தப்  போராட்டத்தில் இவரும் கலந்து கொண்டார். ஆயினும் சிறுவன் என்பதால் இவர் மட்டும் கைது செய்யப்படவில்லை.  தோழர் பால்ராஜின் துணைவியார் ராம லெட்சுமி கட்சி உறுப்பினராக இருந்திருக்கி றார். இவர்களது பிள்ளைகள் அனைவரும் கட்சி ஆதரவாளர்கள். மொத்தத்தில் இவரது  குடும்பம் கட்சி குடும்பம். தற்போது 75 வயதா கும் தோழர் பால்ராஜா கட்சி உறுப்பினராக இருந்து கொண்டு இயன்ற கட்சி பணிகளை செய்து வருகிறார். அச்சுத் தொழிலாளியாக வாழ்க்கை யைத் துவங்கி தொழிற்சங்க உறுப்பினர், கட்சி  உறுப்பினர், கட்சியின் நகரச் செயலாளர், நகர்மன்ற உறுப்பினர், மூன்றுமுறை கட்சியின் மாவட்டக்குழு உறுப்பினராக தேர்வு என பல பொறுப்புகளில் பணியாற்றியிருக்கிறார். கைது, பொய்வழக்கு, சிறை என பல சோதனைகளை எதிர்கொண்டு, இன்றைய இளையோருக்கு ஒரு முன்னுதாரணமாக அர்ப்பணிப்போடு தோழர் பால்ராஜா ஆற்றிய களப்பணி பாராட்டுக்குரியது - பின்பற்றத்தக்கது.
