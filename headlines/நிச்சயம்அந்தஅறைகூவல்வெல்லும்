
நிச்சயம் அந்த அறைகூவல் வெல்லும்


நமது நிருபர்
பிப்ரவரி 3, 2020
2/3/2020 12:00:00 AM



“பொதுப்பள்ளி குழந்தையினுடையது; பொதுப்பள்ளித் திட்டத்தின் முக்கிய உடன்பிறப்பு அருகமைப் பள்ளி முறை” - இந்த ஒற்றை வரியிலேயே முக்காலத்திற்கும் பொருந்து கிற கல்வித்திட்டத்தை முன்வைத்துவிடுகிறார் “கல்வி நேற்று  - இன்று - நாளை” எனும் நூலின் ஆசிரியர்முனைவர் ச.சீ.இரா ஜகோபாலன். தமிழகத்தின் முதுபெரும் கல்வியாளர்  இவர். தமிழகத்தின் தலைசிறந்த கல்வியாளரும், எண்ணற்ற மாணவர்களின் அன்பிற்கினிய பேராசிரியருமான கே.ராஜு  அவர்களை ஆசிரியராகக் கொண்டுள்ள புதிய ஆசிரியன்  இதழில் பல ஆண்டுகளாக கல்வியாளர் ச.சீ.இராஜகோபா லன் எழுதிய 36 கட்டுரைகளைத் தொகுத்து இந்த நூலை மதுரை திருமாறன் வெளியீட்டகம் வெளியிட்டுள்ளது. இந்தியக் கல்வி எந்தத் தடத்தில் பயணித்து எந்தத் தடத்தில் மாறி சென்றுகொண்டிருக்கிறது என்பதை துல்லிய மாக படம்பிடித்துக் காட்டுகிறார் நூலாசிரியர். வகுப்பறை களில் ஆசிரியர்களின் அனுபவங்களில் துவங்கி, மிகப்பெ ரும் போராட்டங்களை கோரி நிற்கிற மத்திய, மாநில  அரசுகளின் கல்விக் கொள்கைகள் வரை விரிவாக அலசு கிறார். இடம்பெற்றுள்ள கட்டுரைகளில் மிக முக்கிய மானது கேடுகெட்ட காட்ஸ் என்ற தலைப்பிலான காட்ஸ்  உடன்பாடு தொடர்பான கட்டுரை. 1990களுக்குப் பிறகு  இந்தியாவை பெரும் புயலெனச் சூழ்ந்த நவீன தாராளமய கொள்கைகளின் அமலாக்கத்தில் ஒரு முக்கிய அம்சமாக  இருந்தது சேவைகள் மீதான வர்த்தகம் தொடர்பான பொது உடன்பாடு(The General Agreement on Trade in Services(GATS)) ஆகும். முதல் முறையாக கல்வி  உள்ளிட்ட சேவைகளை அதிகாரப்பூர்வமாக வர்த்தகம்  என்று இந்த உடன்பாடு வகைப்படுத்தியது அதற்கு பிறகுதான் இந்தியக் கல்வி  முழுவீச்சில் வர்த்தகமயமானது.கல்வி என்பது ஒரு டிரில்லியன் டாலர் வர்த்த கம் என்று பெருமுதலாளிகளுக்கு அடையாளம் காட்டப்பட்டது. கல்வி வணிகமய மாக்கல், இந்திய கல்வியை மட்டுமல்ல, கல்வியோடு பிணைக்கப்பட்டிருக்கிற மாணவர்களின் அனுபவங்களையும் ஆசிரியர்களின் அனுபவங்க ளையும் ஒட்டுமொத்த பெற்றோர்களின் அனுபவங்களையும் அதுவரை இருந்த வரலாற்றிலி ருந்து முற்றாக புரட்டிப்போட்டது. அதற்குப் பிறகுதான் தனி பயிற்சிகள், நுழைவுத்தேர்வுகள்,  பாடநூல்களில் பொருத்தமற்ற மாற்றங்கள், மறைந்து போன நன்முயற்சிகள், ஆசிரி யர் கல்வியே வணிகமயமாகிப்போன சூழல், ஆய்வு மனப்பான்மையை வளர்ப்பதற்குப்  பதிலாக வேலை பெறவும், சம்பாதிக்கவும் மட்டுமே கல்வி என்ற நிலையைநோக்கி இந்திய  கல்வி நகர்ந்து சென்றது. இதை அடுத்தடுத்தக் கட்டுரைகளில் அனுபவச் செறிவோடு  கல்வியாளர் எஸ்.எஸ்.ஆர். அவர்கள் குறிப்பிட்டிருக்கிறார். இதற்கு என்ன தீர்வு என்பது தான் கடைசிக் கட்டுரை. வர்க்கமற்ற பள்ளிக்கல்வி என்ற தலைப்பில், இந்தியக் கல்வி எந்தத்  திசையில் செல்ல வேண்டும் என்பதை சோவியத் ஒன்றியத்தின் அனுபவத்தோடு அளித்திருக்கிறார். தனியார்மயத்தின் விளைவு கல்வியை எட்டாக்கனியாக்கும் என்ற புரிதலை மக்களிடம்  உண்டாக்க வேண்டும்; இதனை ஒரு வேள்வியாக நடத்த வேண்டும் என அறைகூவல் விடுக்கிறார். அந்த அறைகூவல் மாணவர் சமூகத்திற்கும் ஆசிரியர் சமூகத்திற்கும் ஒட்டுமொத்த சமூகத்திற்குமானது. நிச்சயம் அந்த அறைகூவல் வெல்லும்.
