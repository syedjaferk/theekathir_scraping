
பண்ணைப்புரத்து பாவலரும் இளையராஜாவும்...


நமது நிருபர்
மார்ச் 2, 2020
3/2/2020 12:00:00 AM



பாவலர் வரதராஜன்  வழியாக இசைஞானி இளையராஜாவை அறிந்து கொண்டவர்களும் இளையராஜாவின் வழியாக பாவலர் வரதராஜனை அறிந்துகொண்டவர்களும் என இரு தரப்பினர் இருப்பார்கள். நான் இளையராஜா வழியாகத்தான் பாவலர் வரதராஜனை  அறிந்தேன். மண்ணுக்கடியில்  இருக்கும் வேர் போல  இளையராஜா என்ற மாபெரும் கலைஞன் உருவானதற்கு வேராக பாவலர் வரதராஜன் எனும் மக்கள் கலைஞன் இருந்திருக்கிறார். இதை இளையராஜாவே பல மேடைகளில் பகிர்ந்திருக்கிறார். இந்த இரு கலைஞர்களின் வரலாற்று சுருக்கத்தை அறிந்துகொள்ள “பண்ணைப்புரத்து பாவலர் வரதராஜன், இசைஞானியான இளையராஜாவின் கதை” ஆகிய இரு புத்தகங்கள் நிச்சயம் உதவியாகஇருக்கும். இந்த இரு புத்தகத்தையும் கார்த்திகேயன் எழுதியிருக் கிறார். ஏற்கனவே பட்டுக்கோட்டை கல்யாணசுந்தரம் குறித்து ஆவணப்படத்தை இயக்கியவர். கௌரா பதிப்பகம் பாவலர் வரதராஜன் புத்தகத்தை யும் இளையராஜா புத்தகத்தை ஜீவா பதிப்பகமும் வெளி யிட்டிருக்கிறது.  பல புத்தகங்களின் குறிப்புகளிலிருந்தும் கள ஆய்வின் மூலமாகவும் வாய்மொழி வழியாக கிடைக்கப்பெற்ற தகவல்களின் அடிப்படையிலும் எளிய நடையில் புத்தகங்களை சிறப்பாக  எழுதியிருக்கிறார்.  கேரளாவில் கம்யூனிஸ்ட் கட்சியின் ஆட்சியைத் தக்கவைப்பதற்கான சட்டப் பேரவை தேர்தலின் போது, தன் கலையின் மூலமாக பிரச்சாரம் செய்ய ஆரம்பித்த திலிருந்து  பாவலரின் தீவிர அரசியல் பயனம் துவங்கி யது. மதுரை மட்டுமல்ல தமிழகத்தின் பல்வேறு இடங்களில் கம்யூனிஸ்ட்  கட்சியின் பிரச்சாரகராக அவர் தொடர்ந்து செயல்பட்டுள்ளார். சொந்தமாக மெட்டமை த்தும் பழைய சினிமா பாடல்களின்  வரிகளை  மட்டும் மாற்றி அரசியல் கருத்துக்களை நுழைத்தும் நூற்றுக்கண க்கான பாடல்களைப் பாடியுள்ளார். உழைக்கும் மக்களின் விடுதலைக்காக செங்கொடி மேடைகளில் தொடர்ந்து ஓங்கி ஓங்கி ஒலித்த குரல் பாவலருடையது. அவரின்  கடைசி காலத்தில் எதிர்பாரா விதமாக சில விரும்பத்தகாத சம்பவங்கள் நடைபெற்றிருந்தாலும் பொதுவுடைமை இயக்கத்திற்கு அவரின்  பங்களிப்பு போற்றுதலுக்குரியது என்பதை இந்நூல் விரிவாகப் பேசுகிறது பட்டுக்கோட்டை - ஜீவா ஆகியோருக்கு  பாவலர் எழுதிய இரங்கல் கவிதைகள், தன் மகளுக்கு சீன புரட்சிக் கவிஞர் ஒருவரின் பெயரை சூட்டி மகிழ்ந்தது  என  பல சம்பவங்களின் பின்னணி புத்தகத்தில் இடம்பெற்றுள் ளது. அவரின் வாழ்க்கை முழுவதும் பொதுவுடைமை வாசம்  வீசியிருக்கிறது.. பாவலர்  வளர்ச்சியின் தொடர்ச்சி தான் இளைய ராஜா எனும் இசைஞானி, அரசியலை பொறுத்தவரை கம்யூனிஸ்ட் கட்சியிடமிருந்தும் அதன் அரசியலிருந்தும் விலகி இருந்தாலும் இசையைப் பொருத்தவரை அதற்கு முன் நிலவிவந்த  ஏராளமான ஆதிக்க கருத்தியல்களை தன்  இசை ஞானத்தின் மூலமாகத் தகர்ந்தெறிந்தவர் இளையராஜா.இதை யாராலும் மறுக்க முடியாது. எத்தனையோ இசையமைப்பாளர்களின் புதுப்  புது இசையை மக்கள் கேட்டுக்கொண்டிருந்தாலும் ராஜாவின் இசைதான் பெரும்பாலான மக்களை இன்றும் ஈர்த்துக் கொண்டிருக்கிறது. அந்த பெருமைக்குரிய கலைஞன் உருவான வரலாற்றை சுருக்கமாக இசைஞானி யான இளையராஜா புத்தகம் விவரிக்கிறது.  கம்யூனிஸ்ட் கட்சி மேடைகளில் பெண் குரலில் பாடத் துவங்கியதிலிருந்து சினிமாவில் முதல் படத்திற்கு இசையமைக்கும் வரை அவர் சந்தித்த சவால்களை விரிவாக எழுதியிருக்கிறார் கார்த்திகேயன்.  பாரதிராஜவோடு ஏற்பட்ட நட்பு, விடுதலை போராட்ட வீரர் சங்கரய்யாவின் சகோதரரும் திரைக்கதை ஆசிரியருமான செல்வராஜ் மூலமாக பஞ்சு அருணாச்சலத்திடம் ஏற்பட்ட   அறிமுகம்,  தன்ராஜ் மாஸ்டரிடம் கற்றுக்கொண்ட இசை என அவரின் வளர்ச்சிக்குப் பலர் உதவியாக இருந்திருக் கிறார்கள். அவரோடு இருந்தபடியே அவரின் சகோதரர் கங்கை அமரனும் தனித்தன்மையோடு சினிமாவில் வளர்ச்சிய டைந்துள்ளார். இளையராஜாவின் சில பாடல்களில்  பாவலரின் தாக்கமும் அவரின் அன்னை சின்னதாயின் தாக்கமும் இருக்கும்.  அவை எந்தெந்த பாடல்கள் என்பதை புத்தக ஆசிரியர் குறிப்பிட்டிருக்கிறார். இதுவரை வெளியில் பேசப்படாத தகவல்களோடு இப்புத்தகங்கள் சிறப்பாக வெளிவந்திருக்கின்றன. இவ்விரு புத்தகங்களும்  வாசிக்க வேண்டியவை.
