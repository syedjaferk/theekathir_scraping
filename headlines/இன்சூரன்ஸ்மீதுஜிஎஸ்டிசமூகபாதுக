
இன்சூரன்ஸ் மீது ஜிஎஸ்டி  சமூக பாதுகாப்பின் மீது பேரிடி


நமது நிருபர்
நவம்பர் 11, 2021
11/11/2021 7:55:18 AM



“இன்சூரன்ஸ் பிரீமியம் மீது 18 சதவீதம் ஜி.எஸ்.டி விதிப்பது அநியாயம்” -இப்படிச் சொல்லி இருப்பது யாரோ எதிர்க் கட்சி தலைவர் அல்ல. தொழிற் சங்கத் தலைவரும் அல்ல. இன்சூரன்ஸ் துறையில் நீண்ட அனுபவம் பெற்ற  நிலேஷ் சாத்தே அவர்கள். அவர் இன்சூரன்ஸ் கட்டுப்பாட்டு ஆணை யத்தின் முன்னாள் உறுப்பினர். பிசினஸ் ஸ்டாண்டர்ட் வணிக இதழ் நடத்திய கருத்தரங்கில் இக்கருத்தை அவர் வெளியிட்டுள்ளார். 
இவரின் கருத்துக்கள் என்ன உண்மையை நமக்கு சொல்கின்றன?
நிலேஷ் சாத்தே நேரடியாகவே 18% ஜி.எஸ்.டி விதிப்பை அராஜகம் என்கிறார். மிக மிக அதிகம்; உலகில் வேறு எந்த நாட்டிலும் இவ்வளவு இல்லை என்கிறார். மேலும் சமுகப் பாதுகாப்பு குறைவாக உள்ள தேசத்தில் பென்சன் திட்டங்களை பாதிக்கிற வகையில் வரி போடுவது சரியா? என்றும் கேட்கி றார். இன்சூரன்சை அத்தியாவசிய சேவையாக கருத வேண்டுமென்ற அவரின் கருத்தும் முக்கிய மானது. 
பொதுவாக இன்சூரன்ஸ் “சீர்திருத்தங்களை” மேற்கொள்ளும் அரசாங்கம் அந்த நடவடிக்கை கள் இன்சூரன்ஸ் பரவலை உருவாக்கும் என்கிறது. இன்சூரன்ஸ் பாதுகாப்பு இல்லாதவர்களுக்கும் இனி கிடைக்கும் என்கிறது. 40% மக்களுக்கு இன் சூரன்ஸ் பாதுகாப்பு இல்லை என்ற நிலை இருக்கும் போது 18% ஜி.எஸ்.டி போட்டால் மக்கள் தாங்குவார் களா? இன்னொரு 40 % பேர் இன்சூரன்ஸ் சந்தைக்கு வரக்கூடிய 20 வயது முதல் 49 வயதுக்குள் இருக்கிறார்கள் என்றால் இவ்வளவு வரி போட்டால் அவர்களுக்கு என்ன உற்சாகம் இருக்கும்?
1956 இல் ஆயுள் இன்சூரன்ஸ் தேசிய மயம் முதல் இப்போது வரை எல்.ஐ.சியின் சந்தைப் பங்கு பிரிமியத்தில் அதிகமாகவும், அதை விட அதிகமாக பாலிசி எண்ணிக்கையில் இருப்பதும் யாரும் நிராகரிக்க முடியாத உண்மை. 
ஆகவே எல்.ஐ.சி பங்கு விற்பனைக்கு, இன்சூரன்ஸ் பரவல் என்ற வாதத்தை எல்லாம் அரசாங்கம் முன் வைக்கவே இயலாது என்பதை இது நிரூபிக்கிறது. ஜி.எஸ்.டியை இவ்வளவு விதிப்பது அரசின் உண்மையான நோக்கத்தின் மீதான சந்தேகத்தை உண்மை என நிரூபிக்கவும் செய்கிறது. 
தேசத்தின் ஆதார தொழில் வளர்ச்சிக்கு அந்நிய முதலீடு வேண்டும் என்று உலகமய காலம் துவங்கியதில் இருந்து அரசாங்கம் சொல்லி வந்தது. ஆனால் அப்படியெல்லாம் அந்நிய முதலீடு வந்து குவிந்து விடவில்லை. ஆனால் எல்.ஐ.சி முதலீடு கள் ரூ.36 லட்சம் கோடிகளை தொட்டுள்ளன.
ரயில்வே, பாரத் மாலா நெடுஞ்சாலை, மின்சாரம் போன்ற திட்டங்களுக்கு அதன் பங்களிப்பு முக்கியமானது. இத்தகைய நீண்டகால முதலீடு களை செய்வதற்கு இணையான வேறு சொத்து வடிவங்கள் இல்லை. இவ்வளவு முதலீடுகளை திரட்டித் தரும் எல்.ஐ.சி யின் வணிகத்தை அரசு ஊக்குவிக்க வேண்டாமா? 18 சதவீத ஜி.எஸ்.டி போடுவது எதிர் மறையான செயல் இல்லையா? இக் கேள்விகளுக்கு என்ன பதில் அரசிடம் உள்ளது?
 
