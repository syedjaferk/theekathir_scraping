
                          நீதியைவிட  லாபமே முக்கியமா? 


நமது நிருபர்
அக்டோபர் 10, 2021
10/10/2021 7:52:48 PM



“ஆர்.எஸ்.எஸ்.சின் வெறுப்பு அரசியல் குறித்த பதிவுகளை தடுப்பதற்கு முகநூல் நிர்வாகம் எதுவும் செய்யவில்லை” எனவும் “நியாயம் நீதியை விட லாபமே முக்கியம்’’ என செயல்பட்டதாகவும்  அந்நிறுவனத்தின் முன்னாள் அதிகாரி அமெரிக்க செனட் சபைக் குழுவிடம் சாட்சியம் அளித்துள்ளார். 
இந்தியாவில் முகநூல், வாட்சப் போன்ற சமூக  ஊடகங்களை பாஜக மற்றும் ஆர்.எஸ்.எஸ்.  கட்டுப்படுத்துகிறது. சமூக வலைதளங்களில் போலிச் செய்திகளைப் பரப்பி மக்களிடம் தாக்கத்தை ஏற்படுத்த முயற்சிக்கிறார்கள் என எதிர்க்கட்சிகள் குற்றம்சாட்டி வருகின்றன.  இது உண்மை என்பது தற்போது உறுதியாகியுள்ளது.  முக்கியமான பிரச்சனைகளிருந்து மக்களை  திசை திருப்ப ஆர்.எஸ்.எஸ், விஸ்வ இந்து பரிஷத்  உள்ளிட்ட அமைப்புகள்  மக்களை பிளவுபடுத்தும் வகையில் வன்முறையைத் தூண்டும் வெறுப்புணர்வு பேச்சுகளை சமூக ஊடகங்களில் வெளியிடுகின்றன.
இந்த பேச்சுக்களை நீக்குமாறு கோரிக்கை எழும்போது பாஜகவுக்கு ஆதரவாக முகநூல்   நிறுவனம் செயல்படுகிறது என்று அமெரிக்கா வின் வால் ஸ்ட்ரீட் ஜெர்னல், ஆய்வுக் கட்டுரை ஒன்றில் தெரிவித்திருந்தது. வன்முறையைத் தூண்டும் விதத்தில் பதிவிட்ட மற்றும் வன்முறை களில் பங்கேற்ற பயனாளர்களின் கணக்குகளை தடை செய்யுமாறு புகார் வரும்போதெல்லாம் முகநூல் நிறுவனத்தின் இந்திய அதிகாரியாக இருந்த அங்கி தாஸ் என்பவரின் தலையீட்டால் அவை தடுத்துநிறுத்தப்பட்டன.
ஒருமுறை டி.ராஜா சிங் என்ற பாஜக நிர்வாகி, “ ரோஹிங்கியா  முஸ்லிம்கள் இந்தியா வில் குடியேறினால் அவர்களை  சுட்டுக் கொல்ல  வேண்டும்” என்றும் “முஸ்லிம்களை துரோகிகள் என்று அழைக்கவேண்டும்” எனவும் “அவர் களின் மசூதிகளை இடிக்கவேண்டும்” எனவும் முக நூலில் விஷம் கக்கியிருந்தார்.  இதே கருத்தை  பொதுமேடைகளிலும் பேசிவந்தார். இந்த கருத்துக்கு கடும் எதிர்ப்பு  எழுந்தபோதிலும் அந்த பதிவுகளை நீக்கவும்  ராஜாசிங் கணக்கை முடக்கவும் முகநூல் நிறுவனம் நடவடிக்கை எடுக்கவில்லை. 
ராஜாசிங் ஆபத்தான பயனர் என்று முகநூல் நிறுவனத்தால் அடையாளப்படுத்தப்பட்டால் அத னால் வரும் மோசமான அரசியல் விளைவுகளை இந்தியாவில் முகநூல் நிறுவனம் எதிர்கொள்ள வேண்டியிருக்கும் என அங்கி தாஸ் தனது நிறு வனத்திற்கு எச்சரிக்கை விடுத்திருந்தார். இதனை அந்நிறுவன செய்தித்தொடர்பாளர் ஆன்டி ஸ்ட்டோன், வால் ஸ்ட்ரீட் ஜர்னல் ஊடகத்திடம் தெரிவித்திருந்தார்.
அதேபோல், பாஜக நாடாளுமன்ற உறுப்பினர் அனந்த்குமார் ஹெக்டே தனது முகநூல் பதிவில், “கொரோனா ஜிஹாத்” என்ற பெயரில் முஸ்லிம் கள் நாட்டில் கொரோனா வைரஸை  பரப்பியதாக  வெறுப்பைக் கக்கியிருந்தார். இது மதரீதியாக வன்முறைக்கு வித்திடும் என தெரிந்திருந்தும்  அந்த பதிவுகளை நீக்க முகநூல் நிர்வாகம் மறுத்துவிட்டது. 
லாபம் ஒன்றே குறிக்கோளாக செயல்படும் கார்ப்பரேட் நிறுவனங்களுக்கு நாட்டின் ஒருமைப் பாடு குறித்து சிறிதுகூட கவலையில்லை என்பதையே இத்தகைய நடவடிக்கைகள் காட்டு கின்றன. முகநூல் நிறுவனத்தின் இத்தகைய போக்கு ஆபத்தானது மட்டுமல்ல, மக்கள் ஒற்றுமைக்கும் எதிரானதாகும். 
