
தீர்ப்பின் வெளிச்சத்தில் பயணம் தொடரட்டும்!


நமது நிருபர்
ஆகஸ்ட் 22, 2022
8/22/2022 9:02:53 PM



அனைத்துச் சாதியினரையும் அர்ச்சகராக்கு வதற்கான சமூக நீதி போராட்டம் தொடர்ந்து  நடந்து வருகிறது. அனைத்துச் சாதியினரையும் அர்ச்சகராக்கக் கூடாது என்று சனாதனவாதிகள் அடம் பிடிப்பதோடு அவ்வப்போது நீதிமன்றத் தின் நெடிய படிக்கட்டுகளில் ஏறி இயன்றவரை இடையூறு செய்து வருகின்றனர்.
சனாதன சக்திகளைப் பொறுத்தவரை அனைத்து சாதியினரும் அர்ச்சகராவதை தடுக்க முடியாது என்ற போதும், முடிந்தவரை தள்ளிப் போடுவது கூட தங்களுக்கு லாபம் தான் என கருது கின்றனர். தங்களுக்கு ஆதரவாக ஆகமம், ஆச்சா ரம், பரம்பரை பழக்கம், புனிதம் என்றெல்லாம் நேரத்திற்கேற்ப நீட்டோலை வாசிப்பார்கள். 
இந்தநிலையில்தான் கோவில் அர்ச்சகர்கள் தொடர்பாக தமிழ்நாடு அரசு அறிவித்த புதிய புதிய விதிகள் செல்லும் என உயர்நீதிமன்றம் திங்க ளன்று தீர்ப்பளித்துள்ளது.
அர்ச்சகர்கள், பூசாரிகள் நியமனம் பணி நிபந்தனை தொடர்பாக 2020இல் அரசுஆணை வெளியிடப்பட்டது. இதன்படி 18 முதல் 35 வயது வரை உள்ளவர்களை மட்டுமே அர்ச்சகர்களாக நியமிக்கலாம் என்றும் அவர்கள் ஆகமப் பள்ளி களில் ஓராண்டு பயிற்சி முடித்தவர்களாக இருக்க  வேண்டும் என்றும் கூறப்பட்டது.
இதனை எதிர்த்து அகில இந்திய ஆதி சைவ சிவாச்சாரியார்கள் சேவா சங்கம் உள்ளிட்ட அமைப்புகள் மற்றும் தனிநபர்கள் தொடுத்த மனுக் களின் மீது தீர்ப்பளித்துள்ள உயர்நீதிமன்றம் அர்ச்சகர் நியமனம் தொடர்பாக   அரசு ஆணை  செல்லும் என்று கூறியிருக்கிறது. இதன்மூலம் வயது வரம்பும் உரிய பயிற்சியும் அர்ச்சகர் பணிக்கும் தேவை என்பது உறுதி செய்யப்பட்டுள்ளது.
பிறப்பு ஒன்றே அர்ச்சகர் ஆவதற்கு தகுதி என்ற வாதம் நீதிமன்றத்தால் நிராகரிக்கப்பட்டுள் ளது. எனினும் ஆகம விதிப்படி அர்ச்சகர்களை நியமிக்க வேண்டுமென்றும் நீதிமன்றம் இடை வெட்டு வெட்டியுள்ளது.
இந்த விசயத்தையும் சட்டப்பூர்வமாகத் தெளிவுபடுத்தி அனைத்து வழிபாட்டுத் தலங்களி லும் சாதி, பாலின வேறுபாடு இன்றி அர்ச்சகர் நியமனம் நடைபெறுவதை தமிழக அரசு உறுதி செய்ய வேண்டும். 
இந்த தீர்ப்பு வெளிவந்துள்ள அதே நாளில்  அர்ச்சகர் பயிற்சி வகுப்புகளை முதல்வர் மு.க.ஸ்டாலின் தொடங்கி வைத்துள்ளது பொருத்தமானது. இந்த பயிற்சிப் பள்ளிகளில் பட்ட யப் படிப்பு மட்டுமின்றி பட்டப் படிப்பு சொல்லித் தரப்பட வேண்டும். அப்போதுதான் பெருங் கோயில் களிலும் அனைத்து சாதியினரையும் கருவறை பூஜை உள்ளிட்ட அனைத்துப் பணிகளிலும் அனைத் துச் சாதியினரையும் ஈடுபடுத்துவது சாத்தியமாகும்.
சமூக நீதிக்கான பயணம் என்பது குறுகிய காலத்தில் முடிந்து விடாது என்ற போதும் இறு தியில் இலக்கை அடைந்தே தீரும். அனைத்துச் சாதி அர்ச்சகர் விசயத்தில் செல்ல வேண்டிய தூரம் இன்னும் அதிகம்.
