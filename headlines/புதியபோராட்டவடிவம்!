
            புதிய போராட்ட வடிவம்!


நமது நிருபர்
ஆகஸ்ட் 28, 2022
8/28/2022 10:22:47 PM



14 மாநிலங்களின் தலித் அமைப்புகளை சேர்ந்த 350 பேர் ஆறு பேருந்துகளிலும்,  இரண்டு லாரி நிறைய ஒரு ரூபாய் நாணயங்களோடும் தில்லி நோக்கி கடந்த ஆகஸ்ட் 7, 2022 அன்று சென்று கொண்டு இருந்தனர். ஒரு ரூபாய் நாணயங்கள் 20 லட்சம் ரூபாய் மதிப்பிற்கு அந்த லாரிகளில் குவிக்கப்பட்டு இருந்தன. 1000 கிலோ வெண்கல நாணயம் ஒன்றும் அதில் பிரம்மாண்டமாக வைக்கப்பட்டு இருந்தது. அந்த பெரிய வெண்கல நாணயத்தில் அம்பேத்கர், புத்தர் உருவங்கள் பொறிக்கப்பட்டு இருந்தன. நவசர்ஜன் ட்ரஸ்ட் அமைப்பின் முன் முயற்சியில் பல தலித் அமைப்பு களும் இணைந்து நாணயப் பயணத்திற்கு (Coin yatra) ஏற்பாடு செய்திருந்தன. 
எதற்கு அந்த 20 லட்சம் ரூபாய் நாணயங் கள்? தில்லியில் கட்டப்பட்டு வரும் புதிய நாடாளு மன்ற வளாகத்திற்கு நன்கொடை தருவதற்கே. தலித்துகள் என்றால் சலுகைகளை கேட்பவர்கள் என்ற பிம்பத்தை உடைக்க நாங்கள் நன்கொடை தரச் செல்கிறோம் என்று அறிவித்து இருந்தனர். 
இந்த யாத்திரை தில்லியை அடைவதற்கு முன்னர் ராஜஸ்தான் - ஹரியானா எல்லையில் உள்ள ஷாஜகான்பூரில் தடுத்து நிறுத்தப்பட்டது. காவல் துறை குவிப்பு; வஜ்ரா வாகனங்கள்; கண்ணீர் புகை; தடைகள்... எல்லாம் தயார் நிலையில்! 
அவர்களிடம் உள்துறை அமைச்சகத்தின் கடிதம் ஒன்று காண்பிக்கப்படுகிறது. யாத்தி ரையை தொடர முடியாது என்று அனுமதி மறுக்கப் படுகிறது. 
நாடாளுமன்ற கட்டிடத்திற்கு 20 லட்சம்  நன்கொடை தரச் சென்ற யாத்திரையை அரசு ஏன் தடுத்து நிறுத்த வேண்டும்? 
அந்த யாத்திரை காசுகளோடு மட்டும் செல்ல வில்லை. ஒரு கேள்வியையும் எழுப்பிக் கொண்டு சென்றதுதான் காரணம். 
1947 இல் பெற்ற சுதந்திரம், 2047- ஆம் ஆண்டி லாவது சாதிய பாகுபாடுகளை ஒழித்து விடுமா என்பதே அக்கேள்வி. 1000 கிலோ எடை நாண யத்தில் 15 மொழிகளில் “தீண்டாமை” என்று பொறிக் கப்பட்டு இருந்தது. அந்த நாணயம் ஏழை, எளிய தலித் மக்கள் இல்லங்களில் இருந்து தந்த வெண்கலப் பாத்திரங்களை உருக்கி செய்யப் பட்டு இருந்தது. 
தலித்துகள் மீதான வன்முறைகள் அதி கரித்துக் கொண்டே செல்கிறதே... சுதந்திரத்தின் பொருள் என்ன? தலித் மீதான வன்முறைகள் குறையாமல் இருக்குமெனில் தேச வளர்ச்சி என்பதன் பொருள் என்ன? தீண்டாமை அற்ற இந்தியா 100 ஆண்டு சுதந்திரத்திற்குப் பிறகாவது மலருமா?
இப்படியெல்லாம் கேள்விகளை எழுப்பி 14 மாநிலங்களைச் சேர்ந்த தலித்துகள் தில்லி நோக்கி சென்றால் அரசு எப்படிப் பொறுக்கும்! இந்த யாத்திரை, தமிழக ஊடகங்களில் பிரதான இடம் பெறவில்லை.
ஆனால் ஒன்றிய ஆட்சியாளர்களை அதிர வைத்த சமீபத்தில் புதிய போராட்ட வடிவம் இது எனில் மிகையல்ல!
