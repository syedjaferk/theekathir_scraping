
               கொடிய குற்றவாளி


நமது நிருபர்
பிப்ரவரி 5, 2024
2/5/2024 12:00:00 AM



இஸ்ரேல் ராணுவத்தின் தொடர்  குண்டுவீச்சில் இருந்து தங்களை பாதுகாத்துக் கொள்ள பாலஸ்தீனர்கள் பள்ளிகள், மசூதிகள், தேவாலயங்கள், மருத்துவமனைகள் மற்றும் ஐ.நா-வின் மையங்களில் தங்கி வந்தனர். 
இஸ்ரேல் ராணுவம் சர்வதேச சட்டங்களை மீறி இந்த பாதுகாப்பு மையங்களின் மீது தொடர் தாக்குதலை நடத்தி போர்க் குற்றங்களில் ஈடுபட்டு வருகிறது.  
போர் துவங்கிய சில வாரங்களில், வடக்கு காசா பகுதியில் இருந்த மக்களை எகிப்து காசா எல்லையான ரஃபாவை (தெற்கு பகுதி யை) நோக்கி வலுக்கட்டாயமாக இஸ்ரேல் ராணு வம் அனுப்பியது. இதனால், 12 லட்சத்திற்கும் அதிகமான பாலஸ்தீனர்கள் கடுமையான பாதிப்புகளையும் உயிரிழப்புகளையும் சந்தித்த னர். 1948-க்குப் பிறகு பாலஸ்தீனர்கள் மீது நடத்தப்பட்ட மிகப்பெரிய பேரழிவு (நக்பா) என  வரலாற்று அறிஞர்கள் இதனை குறிப்பிட்டனர். 
பிப்.3 சனிக்கிழமை இரவு ரஃபா பகுதியில் பாதுகாப்பிற்காக மழலையர் பள்ளியில் தங்கி இருந்த பாலஸ்தீனர்கள் மீது குண்டுகளை வீசி யுள்ளது இஸ்ரேல் ராணுவம். இந்த தாக்குத லில்  பச்சிளம் குழந்தைகள் உட்பட படுகொலை செய்யப்பட்டுள்ளனர்.  இது இஸ்ரேல் ராணு வத்தின் அப்பட்டமான சர்வதேச போர் விதிமீற லாகும். 
ஜனவரி மாதம் சர்வதேச நீதிமன்றத்தில் இஸ்ரேலின் இனப்படுகொலை வழக்கு விசார ணையின் அடிப்படையில் நீதிமன்றம் 6 முக்கிய இடைக்கால உத்தரவுகளை இஸ்ரேலுக்கு வழங்கியுள்ளது.
அதில், 1948 இனப்படுகொலை எதிர்ப்பு சிறப்புத் தீர்மானம் 2 இல் குறிப்பிடப்பட்டுள்ள செயல்களைத் தடுக்க இஸ்ரேல் அனைத்து சாத்தியமான நடவடிக்கைகளையும் எடுக்க வேண்டும்;  ஒரு குறிப்பிட்ட குழுவின் (இனத்தின்) உறுப்பினர்களைக் கொலை செய்யக்கூடாது (இந்த வழக்கில் பாலஸ்தீனர்கள்); அந்த இன உறுப்பினர்களுக்கு உடல் அல்லது உளவியல் ரீதியான எந்த தீங்கும் விளைவிக்கக் கூடாது; ஒரு இன மக்களின் வாழ்க்கையை அழிக்கும் வகையிலான  வாழ்க்கை நிலைமைகளை ஏற்படுத்தக்கூடாது; 
அந்த இனத்திற்குள் பிறப்புகளைத் தடுக்கும் நடவடிக்கைகளை மேற்கொள்ளக் கூடாது  என அழுத்தம் திருத்தமாக குறிப்பிட்டது. அதற்கு அடுத்த வரியில் மேற்குறிப்பிட்ட நட வடிக்கைகள் எதையும் தனது இராணுவம் மேற்கொள்ளவில்லை என்பதை இஸ்ரேல் உறுதிப்படுத்த வேண்டும் என்றும் உத்தர விட்டிருந்தது. ஆனால், இடைக்கால தீர்ப்பு அறிவித்ததில் இருந்து இஸ்ரேல் ஒரு முறை கூட இனப்படுகொலையை நிறுத்தவில்லை.  தற்போது வரை 27,365 பாலஸ்தீனர்கள் படுகொலை செய்யப்பட்டுள்ளனர். இதில் 12,000 அதிகமானவர்கள் குழந்தைகள். கொடிய குற்றவாளியான இஸ்ரேலுக்கு வரலாறு பாடம் புகட்டும்.
