
அரண்டு மிரண்டு அழுதிடும்... -கி.செல்வகுமார் 


நமது நிருபர்
ஆகஸ்ட் 11, 2019
8/11/2019 12:00:00 AM



புது கல்விக் கொள்கை வேண்டாம்- இந்த புதிய கல்விக் கொள்கையும் வேண்டாம் 
விதியை சொல்லி மதியை கொல்லும் 
மநு சொன்ன மடமை வேண்டாம்     
(புது கல்வி)
குலக்கல்வி கூத்தாடும் 
புலக்கல்வி பறித்தோடும் 
கொடுமைக்கல்வி கொள்கை வேண்டாம்       
(புது கல்வி)
மூன்று வயது குழந்தைகூட 
மும்மொழியை கற்கனுமா?
மூன்றாம் வகுப்பு முடிக்கும் முன்னே 
வீதியிலே நிற்கனுமா?        
(புது கல்வி)
இருமொழி பயில்வதற்கே 
தவிக்குது நம்பிள்ளை
மும்மொழி முரண் சொல்லி 
திணிக்கிறான் தினந் தொல்லை .            
(புது கல்வி)
அஞ்சாம் வகுப்பு படிக்கும் பிள்ளை  
அரண்டு மிரண்டு அழுதிடும்..
எட்டாம் வகுப்பு கல்விகூட 
எட்டாக்கனி ஆகிடும்..                           
(புது கல்வி)
பட்டப் படிப்புக்கினி 
நீட்டு பரீட்சை தனி
உழைப்பவன் வாரிசுக்கு 
கல்வி ஆகாதினி
(புது கல்வி)
கல்லூரி கனவெல்லாம் 
கானல் நீர் ஆகிடும்
பாழாய்போன மநுதர்மம் 
பாடத்திலே வேர்விடும் .                        
(புது கல்வி)

 
