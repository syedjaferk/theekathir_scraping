
                                இவர்கள் திருந்தவில்லை!


நமது நிருபர்
நவம்பர் 30, 2021
11/30/2021 9:59:27 PM



பிரதமர் நரேந்திர மோடி திங்களன்று நாடாளு மன்ற குளிர்கால கூட்டத்தொடர் துவங்குவதற்கு முன்பு செய்தியாளர்களைச் சந்தித்தார். ஆகா, நல்ல துவக்கம், மாற்றம் போல் தெரிகிறதே என்று நினைத்தால் இல்லை, அவர்கள் மாறவில்லை என்பதையே நாடாளுமன்ற இரு அவைகளின் நட வடிக்கைகளும் உணர்த்தியுள்ளன. அதுமட்டு மின்றி இன்னும் கூட மோசமாக நடந்து கொள்வோம் என்றும் காட்டியுள்ளன.
முக்கிய விவகாரங்கள் அனைத்தையும் ஒன்றிய அரசு விவாதிக்கத் தயாராக உள்ளது என்று கூறிய மோடி, குளிர்கால கூட்டத் தொடர் நேர்மறையாகவும் பெரும் தாக்கத்தை ஏற்படுத்து வதாகவும் இருக்கும் என நம்புவதாகவும் கூறி னார். ஆனால் நடந்ததென்னவோ நேர்மாறாகவே இருக்கிறது.
வேளாண் விரோதச் சட்டங்கள் மூன்றையும் கொண்டு வந்து விதிகளை மீறி எவ்வாறு விவாத மின்றி நிறைவேற்றினார்களோ அதேபோல இப்போதும் எதிர்க்கட்சிகளின் கோரிக்கைகளை மறுத்து விவாதமின்றியே திரும்பப் பெறும் சட்டங்க ளையும் நிறைவேற்றி விட்டார்கள்.
ஓராண்டு காலமாகப் போராடும் விவசாயிக ளின் இதர முக்கியமான கோரிக்கைகளான குறைந்தபட்ச ஆதாரவிலை சட்டம், மின்சார திருத்த மசோதாவை திரும்பப் பெறுதல், போராட் டத்தில் உயிர்நீத்த விவசாயிகளின் குடும்பத்துக்கு இழப்பீடு, போராட்டக்காரர்கள் மீது போடப்பட்ட பொய் வழக்குகள் வாபஸ், நினைவிடம் கட்ட இடம் ஒதுக்குதல், விவசாயிகள் மீது கார் ஏற்றிக் கொல்வதற்குக் காரணமான ஒன்றிய அமைச்சரை பதவி நீக்குதல் பற்றி எந்தவிதமான உறுதியும் இல்லாமல், குரல் வாக்கு மூலம் நிறைவேற்றி நாங்கள் மாறவில்லை என்பதை நாட்டு மக்க ளுக்கு மிகத் தெளிவாகக் காட்டிவிட்டார்கள்.
அதுமட்டுமின்றி மாநிலங்களவையில் கடந்த மழைக்கால கூட்டத்தொடரின் போது காப்பீட்டுத் துறையை தனியாருக்குத் தாரை வார்க்கும் சட்டத்தை எதிர்த்துக் குரல் எழுப்பிய எதிர்க்கட்சி உறுப்பினர்கள் 12 பேரை, குளிர்கால கூட்டத்தொடர் முடியும் வரை இடைநீக்கம் செய்து தங்களின் ஜன நாயக விரோத இயல்பு மாறவில்லை என்பதை உறுதிப்படுத்தியிருக்கிறார்கள்.
இதற்கு 14 எதிர்க்கட்சிகளின் தலைவர்கள் கடும் கண்டனத்தைத் தெரிவித்திருக்கிறார்கள். எம்.பி.க்களின் இடைநீக்க நடவடிக்கையை கைவிட வேண்டுமென வலியுறுத்தியிருக்கிறார்கள். செவ்வாயன்று நாடாளுமன்ற வளாகத்தில் காந்தி  சிலை முன்பு எதிர்க்கட்சியினர் கண்டன ஆர்ப்பாட் டத்தில் ஈடுபட்டனர்.
மாநிலங்களவைத் தலைவர் வெங்கய்ய நாயுடு, இனிமேல் இப்படி நடக்காது என்று யாருமே வருத்தப்படவில்லை என்று கூறியிருக்கிறார். வருத்தம் தெரிவிப்பதும் மன்னிப்புக்கேட்பதும் இவர் களது இயல்பாக இருக்கலாம். ஆனால்  நாடாளு மன்றத்தில் எதிர்க்கட்சிகளின் குரலை ஒலிக்க விடாமல் செய்வதற்கு இவர்கள் அல்லவா வருத்தம் தெரிவிக்க வேண்டும். ஆனால் இவர்க ளோ திருந்தப் போவதுமில்லை;  வருந்தப் போவது மில்லை என்றே தெரிகிறது. ஆனால் இவர்களை நாட்டு மக்கள் இப்போது போல மன்னிப்புக் கேட்க வைப்பது உறுதி!
