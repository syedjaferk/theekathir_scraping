
உழவர் திருநாள் தைப்பொங்க லாகும் - பெரணமல்லூர் சேகரன் 


நமது நிருபர்
ஜனவரி 12, 2020
1/12/2020 12:00:00 AM



பழையன கழித்து எரிக்கும் போகி
    புதியன வரவாய் நெல்லும் கரும்பும் 
உழைப்பில் விளைந்த விளைபொரு ளாகி
    புதுப்பானை புத்தரிசி பொங்கும் நாளே
உழவர் திருநாள் தைப்பொங்க லாகும்
    உழவுக் குதவும் சூரியனை வணங்கி
உழவர் நன்றி தெரிவித்த லாகும்
    பெரும்பொங்க லென்று மாநிலம் போற்றும்
வேளாண் வாழ்வில் தோளோடு நிற்கும்
    கால்நடை அனைத்தும் எழிற்கோலம் பூணும்
மேலான மாட்டுப் பொங்கல் நாளில் 
    வண்டியில் குடும்பம் பயணம் செய்யும் 
மேலோர் பெரியோர் சிறியோரை வாழ்த்த
    சுற்றமும் நட்பும் கூடிக் களிக்கும்
மேலான காணும் பொங்கல் நாளில் 
    காளைகள் அடக்க வீரம் மேவும்
இன்னல் ஆயிரம் இருந்த போதும்
    குழந்தை முதலாய் பெரியோர் ஈறாய் 
கன்னல் கரும்புச் சுவையுடன் பொங்கல் 
    இன்பம் ஈந்திடும் துன்பம் விலகிடும்
பின்னல் போன்ற சிக்கல்கள் அவிழ
    தையது பிறக்க வழியது சிறந்திடும்
மின்னல் போல நம்பிக்கை தோன்றும்
    மகிழ்வின் மழையில் பொங்கல் பொங்கும்
