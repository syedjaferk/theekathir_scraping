
              தள்ளி வைப்போம்!


நமது நிருபர்
டிசம்பர் 14, 2022
12/14/2022 9:42:28 PM



இந்தியாவில் கடந்த 5 ஆண்டுகளில் கார்ப்ப ரேட்களின் வராக்கடனில்  ரூ.10 லட்சத்து 9 ஆயி ரத்து 511 கோடியை ஒன்றிய மோடி அரசு தள்ளுபடி செய்திருக்கிறது.  கார்ப்பரேட் மற்றும் ஒன்றிய அரசின் இந்த கூட்டுக்களவாணித்தனத்தை மூடி மறைக்க ஒன்றிய நிதியமைச்சர் வாயால் வர்ணம் பூச முயல்கிறார்.
கார்ப்பரேட்களுக்கு செய்திருப்பது ‘’கடன் தள்ளுபடி அல்ல, கடன் தள்ளி வைப்பு’’ என முலாம் போட்டு விளக்கியிருக்கிறார். என்னதான் விளக்கினாலும் ஈயம்,  தங்கமாக மாறாது.  இதே போன்றுதான் டாலருக்கு நிகரான இந்திய ரூபாயின் மதிப்பு சரியவில்லை. டாலரின் மதிப்பு தான் உயர்ந்திருக்கிறது என்று தலைகீழ் விளக்கம ளித்து பொருளாதார நிபுணர்களையே புல்லரிக்கச் செய்தார். சுருக்கமாகச் சொல்வதென்றால்,  பசியி லும், பட்டினியிலும் உழைத்து ஓடாய்த் தேய்ந்த சாமானியர்களின் பணத்தைக் கொண்டு, கார்ப்ப ரேட்களின் கடன்  சமன் செய்யப்படுகிறது.  மோடி அரசின் இந்த மோசடி மக்களுக்குச் செய்யும்  பச்சை துரோகமில்லையா ? 
கார்ப்பரேட்களின் இந்த  திட்டமிட்ட கடன் மோசடியை மோடி அரசு  சட்டப்பூர்வமாக மாற்றி வருகிறது. வங்கியாளர்களே இல்லாத  தேசிய நிறுவனங்கள் சட்டத் தீர்ப்பாயம் (என்சிஎல்டி) தொழில்துறை நிதி சீரமைப்பு வாரியத்தின் பணி களை ஏற்றது. இதைத் தொடர்ந்து ஐபிசி என்கிற திவால் சட்டம் 2016 கொண்டு வரப்பட்டது. அந்த திவால் சட்டத்தின்படி  அந்த நிறுவனம் மீள வாய்ப்பு கொடுப்பது, அதில் மீளாவிட்டால் மூடிவிடுவது என்பதே ஆகும்.
ஆனால் மோடி அரசு என்ன செய்கிறது தெரியுமா? மீள வாய்ப்பு கொடுப்பதாகச் சொல்லி, யார் அதிகமாக மோசடி செய்கிறார்களோ அந்த மோசடியை சட்டப்பூர்வமாக மாற்றிவிடுகிறது. உதாரணமாக, அலோக் இண்டஸ்ட்ரீஸ் நிறுவனம் ரூ.30 ஆயிரம் கோடி கடன் வைத்திருந்தது. அது  மீள வாய்ப்பு கொடுப்பதாகச் சொல்லி ரிலை யன்ஸ் ஏற்றது. ஆனால் ரிலையன்ஸ் ஏற்றவுடன் ரூ.30 ஆயிரம் கோடி கடனுக்கு வெறும் 5 ஆயிரம் கொடுத்தால் போதும் என என்சிஎல்டி தீர்ப்பு வழங்குகிறது. இதன்படி மோசடி செய்யும் ரிலை யன்ஸ்க்கு ரூ.25 ஆயிரம் கோடி பரிசுத் தொகை யாகக் கிடைக்கிறது. 
ஐபிசி சட்டம் வந்தபின்  கடந்த 6 ஆண்டுகளில் ஒரு நிறுவனத்தை கூட திவால் நிலைக்கு கொண்டு செல்லவில்லை.  மாறாக ஐபிசி சட்டத்தின் கீழ் இது வரை வழங்கப்பட்டிருக்கும் 221 தீர்ப்புகள் மூலம் கார்ப்பரேட்களுக்கு  2லட்சத்து 29 ஆயிரம் கோடி தள்ளுபடி செய்யப்பட்டிருக்கிறது. இதுதான் மோடி அரசு வங்கிக் கடனை வசூலிக்கும் லட்சணம்.
மோடி அரசு தனது காவி கார்ப்பரேட் கூட்டாளி களின் கொள்ளை லாபவெறிக்கு மக்களின் பணத்தைத் தலைவாழை இலைபோட்டுப் பந்தி வைக்கிறது. இந்த கும்பலிடமிருந்து மக்களின் பணத்தையும், தேசத்தையும் பாதுகாக்க வேண்டு மென்றால் முதலில் ஆர்எஸ்எஸ் மற்றும் மோடி வகையறாக்களை தள்ளி வைக்க வேண்டும்.
