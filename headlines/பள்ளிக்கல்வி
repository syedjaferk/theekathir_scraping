
                                 பள்ளிக்கல்வி


நமது நிருபர்
ஜூலை 28, 2019
7/28/2019 12:00:00 AM



கல்விக் கொள்கை தேசிய கல்வியறிவு இயக்கத்தின்(NLM) தாக்கங்களையும், அதன் குறைபாடுகளையும் மதிப்பீடு செய்யவில்லை. அதன்விளைவாக தேசிய கல்வியறிவு இயக்கம்  நடைமுறைப்படுத்தப்பட்டு, சமூகக்குழுக்கள், வர்க்கங்கள் மற்றும் சமுதாயங்கள் முழுவதிலும் கல்வியறிவின் அளவு உயரும் என்ற இலக்குகளின்   உண்மைத்தன்மை மற்றும் ஆதாரமான விபரங்களோடு இந்த வரைவு பொருந்தவில்லை. இந்தியாவின் தற்போதைய கல்வியறிவு வீதமான 74.24% இலக்கு உட்பட பல வளரும் நாடுகளுக்கும் வெகுதொலைவுக்குப் பின்னால் உள்ளது. எனவே, தேசிய வரைவு கல்விக் கொள்கை தேசிய கல்வியறிவு இயக்கம் சந்தித்துவரும் சவால்களின்மீது போதுமான கவனம் செலுத்தாதது ஏமாற்றமளிக்கிறது. 
ஊட்டச்சத்துக்குறைபாடு - அது பெறவேண்டிய தேவைக்கேற்ப முக்கியத்துவம் கொடுக்கப்படவில்லை. இந்தியா குழந்தைகளிடையே ஊட்டச்சத்துக்குறைபாடு பற்றிய அச்சம்தரும் புள்ளிவிவரங்களைத் தருகிறது.உலக அளவிலான ஊட்டச்சத்துக்குறைபாட்டு புள்ளிவிவரங்களின் பட்டியலில் இந்தியா 46.6 மில்லியன் குழந்தைகளுடன் உச்சத்தில் இருக்கிறது. (உலக ஊட்டச்சத்து அறிக்கை புள்ளிவிவரங்கள் 2018) தேசிய வரைவு கல்விக் கொள்கை, “85%க்கும் மேற்பட்ட, படிப்படியாக திரண்டுவளரும் மூளைவளர்ச்சி ஆறுவயதுக்கும் முன்பே நடக்கிறது” (பக்கம் 47. அத்தியாயம் 1) என்று விவாதிக்கும்போது, இத்தகைய அவமானம் நிறைந்த உயர்வீதத்திலான ஊட்டச்சத்துக்குறைபாடு பரந்த, பெரும்பான்மையான இந்தியக்குழந்தைகளின் மூளைவளர்ச்சியை தடுக்கும் பாத்திரத்தை வகிக்கிறது என்பதை காணத்தவறுகிறது. மதிய உணவுத்திட்டத்தின் குறைபாடுகள் மீதோ அல்லது அதற்கான நிதி ஒதுக்கீடுகளின் போதாமை மீதோ எந்தவிதமான உற்றுநோக்கல்களும் இதில் இல்லை. உண்மையில் முன்பருவக்குழந்தைப்பராமரிப்பு மற்றும் கல்வி ((Early Childhood Care and Education –ECCE) பற்றிய அத்தியாயம் (Chapter I)  ஊட்டச்சத்துக்குறைபாடு என்ற பிரச்சனையை குறைக்க போதுமான பொதுஆதாரவளங்களும், முயற்சிகளும் தேவை என்று பொறுப்பேற்றுக்கொள்வதில் இழிவானவகையில் மௌனமாக உள்ளது. தே.க.கொ.வரைவின் இந்தப்பிரிவில் உள்ள கருத்தியலான பகுத்தறிவு களநிலவரங்களோடும், மெய்யான சவால்களோடும் மிகக்குறைந்த தொடர்புகளையே கொண்டிருக்கிறது. 
ஆரம்ப நிலையில் மும்மொழிக்கொள்கை ஏற்றத்தாழ்வானது, நடைமுறைப்படுத்த முடியாதது, மாணவர்களுக்கு அதிக சுமையை ஏற்றுவது. மொழித்திறன்கள்  அறிவாற்றல்திறன்களின் வளர்ச்சிக்கு நடுவில் உள்ளதால், துவக்க நிலையில் மும்மொழித்திணிப்பு ஏற்றத்தாழ்வானதும், மாணவர்களுக்கு அதிக சுமையை ஏற்றுவதும் ஆகும். ஒரு மூன்றாவது மொழியை இடைநிலைக்கல்வி நிலையில் அறிமுகப்படுத்துவதில் – அதற்குமுன்னதாக அல்ல_ ஒரு அம்சம் உள்ளது. ஆரம்பக்கற்றலில் அனைத்து அழுத்தங்களுடனும் தாய்மொழிதான் (வாழ்விடத்தின்மொழி) சம்பந்தப்பட்டிருக்கவேண்டும்.   தே.க.கொ.வரைவு, அறிவியல்கல்வியில் வீழ்ச்சிக்கு வழிவகுக்கும் கொள்கைக்குறைபாடுகளை கணக்கில் எடுத்துக்கொள்ளத் தவறி விட்டது. பள்ளிகள் குறைவான ஆசிரியர்கள், அலுவலர்களைக் கொண்டதாகவும், போதுமான நிதியின்றி செயல்படவேண்டியவை களாகவும் ஆக்கப்பட்டுள்ளன. அறிவியலின் நோக்கங்களைக் கற்றுக் கொள்வதை நிறைவேற்றுவதில் செய்முறைக்கற்றலும், ஆய்வுக்கூடங்களும் ஒருங்கிணைந்தவை. சிலபள்ளிகள் எல்லா மாணவர்களுக்கும் விருப்பமான செய்முறை நேரங்களைத் தருவதற்கான முறையான ஆய்வுக்கூட உள்கட்டமைப்புக்களை கொண்டுள்ளன. பள்ளியில் ஆய்வுக் கூடங்கள் இருப்பதை உத்தரவாதப்படுத்தும் திட்டமிட்ட சரிபார்த்தல் முன்னேற்பாடுகள் இல்லை. பல்வேறு இந்திய மொழிகளில் தரமான பாட நூல்களுக்கு பஞ்சம் ஏற்பட்டுள்ளது. தேசிய வரைவு கல்விக் கொள்கை அறிவியல் கல்வியில் வளர்ந்துவரும் நெருக்கடியை புறக்கணிக்கிறது.   தேசிய வரைவு கல்விக் கொள்கை ஆய்வறிவுசார்ந்த உணர்வுகளின்மீதான எதிர்ப்புணர்வு தாக்குதல்களுக்கு தீர்வுகாணவில்லை. ஆய்வறிவு சார்ந்த உணர்வுகளுக்கு எதிரான இருண்மைவாதமும், எதிர்ப்புணர்வும் கலாச்சாரத்தின் ஒவ்வொரு நிலையிலும் வளர்த்தெடுக்கப்படுகின்றன. பொதுமக்களுக்கான அலுவலகங்களில் உள்ள பிரதிநிதிகள் அறிவியல்பூர்வமற்ற சிந்தனைகளையும், மதிப்புக்களையும் அடிக்கடி வளர்த்து வருகிறார்கள் என்று கேள்விப்படமுடிகிறது. ஒரு தேசிய கல்விக்கொள்கை, மக்களுக்கும், அறிவியல்சிந்தனைகளுக்கும் மத்தியில் உள்ள இடைவெளியை, அறிவியலை தீவிரமாக ஆதரித்து சுறுசுறுப்பாக செயல்படுவதன்மூலம் தீர்வுகாணவேண்டும் என்று எதிர்பார்க்கப்படுகிறது. அரசுகள் அறிவியல்சிந்தனைகளில் ஒரு விழிப்புணர்வை வளர்க்கவேண்டும் எனவும், மக்கள் ஊடகங்கள் மூலம் அறிவியல் சார்ந்த உணர்வுகளை மக்களுக்குள் ஆழப்பதியவைக்க உதவவேண்டும் எனவும் எதிர்பார்க்கப்படுகின்றன. தேசிய வரைவு கல்விக் கொள்கை அறிவியல் உணர்வுகளின்மீது வளர்ந்துவரும் அச்சுறுத்தல்களைப் புறக்கணிக்கிறது.   தேசிய வரைவு கல்விக் கொள்கை அரசால்  நடத்தப்படும் பள்ளிகளின் தோல்விகளுக்கான காரணங்களை ஆய்வு செய்யவில்லை. பள்ளிக்கல்வியில் தனியார்துறை ஆதிக்கம் செலுத்தும்போது, அரசு நடத்தும் பள்ளிகள் அவற்றின் தரத்திலும், மாணவர் சேர்க்கையிலும் கடும்வீழ்ச்சி அடந்துள்ளன. கடந்த பத்தாண்டில் அரசுப்பள்ளிகள் எச்சரிக்கையளிக்கும் வீதத்தில் மாணவர்கள் இடைநிற்றல்களையும் காட்டுகின்றன. சில விதிவிலக்குகளைத்தவிர, அரசுப்பள்ளிகள் பொதுமக்களால் விரும்பபடாதவைகளாகவும், பயன்பாடற்றவைகளாகவும், கல்வி உரிமைச்சட்டத்தை நடைமுறைப்படுத்துவதற்கு வலிவிழந்த கருவியாகவும் ஆகிவருகின்றன. இந்த ஒட்டுமொத்த வீழ்ச்சிக்கான காரணங்கள் தே.க.கொ.வரைவில் முறையாக புலனாய்வு செய்யப்படவில்லை. இந்தத்தோல்விகளைப் பகுப்பாய்வுசெய்து, அரசுப்பள்ளிகளை வலுப்படுத்துவதற்கான உறுதியான வழிகளை கூறுவதற்குப்பதிலாக, இந்த தேசிய வரைவு கல்விக் கொள்கை பலவகைத்தன்மையையும், பொதுமக்கள், தனியார் பங்காண்மையை முன்வைக்கிறது. 
‘பள்ளிகளின் வீணழிவுத்தடுப்பு’ சமுதாயத்தில் அடிநிலைவகுப்பி னர் உள்ளூரில் கல்வி பெறுதலைஅச்சுறுத்துகிறது. எந்தப்பள்ளிகளில் 50க்கும் குறைவான மாணவர்கள் உள்ளார்களோ, அந்தப்பள்ளிகளை ‘பள்ளி வளாகங்களோடு இணைத்தல்’(அத்தியாயம் 7 தே,க,கொ வரைவு) என்ற பரிந்துரை ஏற்கத்தக்கதல்ல. அத்தகைய நகர்வு தொலைதூரத்திலும் பழங்குடிப்பகுதிகளிலும் ஒடுங்கியுள்ள சமுதாயத்தின் அடிநிலை மாணவர்கள் உள்ளூர்ப்பகுதிகளில் கல்விபெறுவதை குறிப்பாக  இத்தகைய இணைப்புக்கள் பாதிக்கவைக்கும். பள்ளிவளாகத்தின் தூரம் 3 கி.மீ என்பது பயணம் செய்வதற்கான வழிமுறைகள் இல்லாத மாணவர்கள் தேடிச்சென்று சேர்வதற்கு மிகவும் பரந்தவை ஆகும். இத்தகைய பரிந்துரைகள் அவசர அவசரமாக ஏற்றுக் கொள்ளப்படுமானால், அது அதிகமான மாணவர் இடைநிற்றலுக்கு வழிவகுக்கும், மேலும் கல்வி உரிமைச்சட்டத்தை அரித்துவீழ்த்திவிடும். இன்னும் ஒருபடிமேலாக இது உடற்குறைபாடுள்ள குழந்தைகளுக்கு மிகவும் பாதகமானதாகும்.   கல்வி உரிமைச்சட்டத்தின் பிரிவு 12 (சி)க்கு முன்மொழியப்பட்ட திருத்தம்: கல்வி உரிமைச்சட்டம் 12(சி)பிரிவுக்கு முன்மொழியப் பட்டுள்ள திருத்தம் ‘அனுகூலமற்ற’ வகையினருக்கு 25% இட ஒதுக்கீட்டை  இல்லாமல் ஆக்குவது பிற்பட்ட வகுப்புக்களிலிருந்தும், சமூகங்களிலிருந்தும் வரும் குழந்தைகள் தரமான கல்விபெறுவதை இழக்கச்செய்துவிடும்.   பல வகைப்பட்ட பள்ளிகளை வரவேற்பது ஒரு தவறான நடவடிக்கை, ஏனெனில் அது ‘சமமான விளைவுகள்’ என்ற தேசிய பாடத்திட்ட கட்டமைப்பின்  நோக்கத்தை  தோற்கடிக்கிறது, மற்றும் கற்பிக்கும் கடைகளை ஊக்குவிக்கிறது. இந்த தே.ககொ. வரைவு பள்ளிகளில் பலவகைத்தன்மை என்பதை வரவேற்பதில் குறுகிய பார்வை கொண்டதாக இருக்கிறது. அது பல்வேறுவகையான மாறுபட்ட பள்ளிகளை (வெளிப்படையாக மதக்கல்வியை அளிக்கும் பள்ளிகள் உள்ளிட்டவற்றையும்) குறிப்பிடுகிறது. மேலும் திண்ணைப் பள்ளிகளையும்கூட. பொதுநிதி அளிக்கப்படும் பள்ளிகளின் உள்கட்டமைப்பு குறைபாடுகளுக்கு ஒரு சாத்தியமான மாற்றாக குறிப்பிடுகிறது. பலவகைத்தன்மையான பள்ளிகள், குருகுலங்களையும், மதரஸாக் களையும், திண்ணைப்பள்ளிகளையும் இன்னபிறவற்றையும் உள்ளடக்கியுள்ளது. அவை கற்பித்தல்வகை குறிக்கோள்களில் கற்றல்வெளிப்பாடுகளில் சமமற்றதன்மைக்கும், மேலும் தனியார்மயத்துக்கும் வழிவகுக்கும். இது 2005 தேசிய பாடத்திட்ட கட்டமைப்பின் நோக்கமான ‘சமமான விளைவுகள்’ என்பதையும்கூட அரித்து வீழ்த்திவிடும். இந்த தேசிய வரைவு கல்விக் கொள்கை, கல்வி உரிமையை அர்த்தமுள்ளதாக்க தேவைப்படும் குறைந்தபட்ச தரத்தைக்கூட பரிந்துரைக்கத் தவறிவிட்டது.  தேசிய தனிபயிற்சி ஆசிரியர் திட்டம் (National Tutor Programme –NTP) மற்றும் கற்பித்தலில் இழப்பீடுசெய்யும் உதவியாளர் திட்டம் (Remedial Instructional Aides Programme- RIAP) ஆகியவை கற்பித்தலில் தரமான நிலைமதிப்பை நிராகரிப்பவை. தேசிய தனிப்பயிற்சி ஆசிரியர் திட்டத்தையும், கற்பித்தலில் இழப்பீடு செய்யும்திட்டத்தையும் சிறப்பாகசெயல்படும் மாணவர்களை ‘நீதிக் கதை கற்பித்தலுக்குள்’ கொண்டுவந்து அதை நிறுவனமயமாக்கி, ஒருமாணவனின் செயல்பாட்டை வளர்த்தெடுப்பது தவறான  பயிற்சி ஆகும்: ஒரு மாணவன் அவர்களது ஆசிரியருக்கு இணையானவன் அல்ல. அத்தகைய கற்பித்தல் அதிக அனுபவத்தையும், அத்தகைய மாணவர்கள் எதிர்கொள்ளும் சவால்களை அறிந்து கொள்வதில் கூருணர்வையும் கோருகின்றன. ஆசிரியர்கள் அத்தகைய மாணவர்கள் சந்திக்கும் கற்றல்சவால்களுக்கு எதிர்வினையாற்ற பயிற்சியளிக்கப்பட்டுள்ளார்கள்: அவற்றிலிருந்து மீண்டுவர மாணவர்களுக்கு உதவுகிறார்கள். பயிற்சிபெற்ற ஆசிரியர்களை நீதிக்கதை கற்பிப்பவர்களையும், குருவுக்கு ஒப்பானவர்களையும்கொண்டு மாற்றியமைப்பது அத்தகைய மாணவர்களுக்கு தரமான கற்பித்தலைப் புறக்கணிப்பதாகும். கூடுதலாக, ‘இழப்பீடு’ என்பது ஒருகுழந்தையிடம் உள்ள குறைபாட்டை குறிப்பதாகும். அது ‘இழப்பீடு செய்யப்பட வேண்டும்’ அத்தகைய இழப்பீட்டிலிருந்து பிரித்துவைக்கப்படும் குழந்தைகள் எதிரான உளவியல் தாக்கங்களுக்கு உள்ளாவார்கள். 
பள்ளி நிர்வாகக்குழுவில் பெற்றோர்கள்: பெற்றோர்கள் கல்வியில் சட்டப்பூவமான உரிமையுள்ளவர்கள். இருந்தபோதிலும் அசிரியர்களின் செயல்பாடுகளை மதிப்பீடு செய்யும் பாத்திரத்தை அவர்களுக்கு அளிப்பது நலன்களில் சச்சரவுகளுக்கு வழியமைத்துவிடும். 
வாரியத்தேர்வுகளை நீர்த்துப்போகச்செய்வதும், அவற்றை தேசிய தேர்வு வாரியம் நடத்தும் சோதனைகளைக்கொண்டு மாற்றியமைப்பதும் மாணவர்கள்மீது கல்விச்சுமைகளை கூடுதலாக்கும்: வணிக மயத்தை ஊக்குவிக்கும். சோதனைகளும், போட்டித்தேர்வுகளும் தனியார் பயிற்சிக் கூடங்களோடும், ஐயப்பாட்டுக்கு இடமளிக்கின்ற கையேடுகளையும், பதில்களுடன்கூடிய கேள்வித்தாள்களை வெளியிடு வோரோடும் தொடர்புடைய மிகவும் வணிகமயமாக்கப்பட்ட நடவடிக்கைகளின் சூழலை உருவாக்கியுள்ளது. வாரியத்தேர்வுகளை நீர்த்துப் போகச்செய்வதும், என்டிஏ சோதனைகளை சேர்ப்பதும் இந்த சுரண்டும்தன்மையுள்ள வணிகத்தை மேம்படுத்துவதை மட்டுமே செய்து, மாணவர்கள் மற்றும் பெற்றோர்கள்மீது நிதிச்சுமைகளை அதிகரிக்கும். 
உள்ளீடுகள் மீது வலியுறுத்தல்கள் இல்லாதது மாணவர்கள் மற்றும் ஆசிரியர்கள் நலன்களுக்கு எதிரானது. கற்றல்வெளிப்பாடுகளை நிறைவேற்றுவதை உறுதிப்படுத்த போதுமான உள்கட்டமைப்பு, ஆசிரியர்கள், மற்றும் கற்றலுக்கான ஆதாரவளங்கள் மீது கட்டாயம் அழுத்தம் தரவேண்டும். உள்ளீடுகளுக்கான கவனத்தை ஒழுங்காற்று அமைப்புகளுக்கு வெளியே விட்டுவிட்டதன் மூலம் இந்த தேசிய வரைவு கல்விக் கொள்கை மாணவர்களுக்கும், ஆசிரியர்களுக்கும் உரித்தான போதுமான மற்றும் பாதுகாப்பான கற்றல் சூழ்நிலை களின்மீது அற்பமான மரியாதையை காட்டுகிறது. வெளிப்பாடுகளின் அளவின் அடிப்படையை  மட்டுமேகொண்டு ஒழுங்குமுறையை வரையறுக்கமுடியாது. முன் நிபந்தனைகளும் (உள்ளீட்டு தேவைகள்) தோல்விக்கான காரணங்களும், அல்லது திசைமாறல்களும் கட்டாயம் முழுமையாக ஆய்வுசெய்யப்பட வேண்டும், மேலும் கொள்கை மற்றும் ஒழுங்காற்றும் நடைமுறை ஆகிய இரண்டுக்கும் அழுத்தம் தரப்படவேண்டும்.      
மதிப்பியல் கல்வி நவீனகால, ஜனநாயக மற்றும் மதசார்பற்ற கண்ணோட்டத்துடன் ஒத்துவராத தேர்ந்தெடுக்கப்பட்ட சிந்தனைகளை வழிபடுகிறது. பள்ளிக்கல்வியில் உள்ள ஒழுக்கம் மற்றும் நீதிநெறி பற்றி சிந்தித்து முடிவுசெய்வதும்(4,6,8) இந்திய அறிவாண்மை (4,6,9)யின் ஆக்கக்கூறுகளும் ஒருகுறுகிய  நீதிநெறி திசைகாட்டியை சுட்டிக்காட்டுகின்றன. அங்கு சிந்தனைகளும் புள்ளிவிவரங்களும் தேர்வு செய்யப்பட்டு வழிபாடு செய்யப்படுகின்றன. இந்திய அரசியல்சாசன விழுமியங்கள் புறக்கணிக்கப்படுகின்றன. இந்தியக்குடியரசின் விழுமியங்களை முழுமையற்ற சித்திரமாக முன் நிறுத்துவதற்காக மதசார்பின்மை மற்றும் சோசலிச கொள்கைகள்   விடப்பட்டுள்ளன. இந்தியா ஒரு பன்முகத்தன்மைகொண்டதாகவும், வரலாற்றுபூர்வமாக படிப்படியாக வளர்ந்துவரும் உண்மையாகவும் உள்ளபோது, அதன் வளர்ச்சியின் வரலாற்றுப்படிநிலைகள் பண்டைய இந்தியாவின் தத்துவம், யோகா, கணிதம், இலக்கியம் மற்றும் அரசியல் சிந்தனைகளின் வெறும் கட்டுரைப்பொருள்களின் எடுத்துக்காட்டுக்கள் மூலம் குழப்பப்பட்டுள்ளது. உண்மையில் இந்த தே.க.கொ. வரைவின் மதிப்பியல்கல்வி பிராமணத்தன்மையின் நற்குணத்தை பிரச்சாரம்செய்யும் பிணைக்கைதியைப்போல தோற்ற மளிக்கிறது. அதேவேளையில் அம்பேத்கர் மற்றும் நெல்சன் மண்டேலா போன்றவர்களின் சாதியத்துக்கு எதிரான, இனவெறிக்கு எதிரான குரல்களும் ஓர் அடையாளபூர்வ திசைதிருப்பல்களாக உள்ளடக்கப் பட்டுள்ளன. பள்ளிக்கல்வியின் மிகவும் தீவிரமான ஆகக்கூறுகளில் ஒன்றாக மதிப்பியல்கல்வி இருக்கும்போது,, எப்போதையும்விட இன்றைய காலங்களில் மிகவும் பொருத்தமாக, இந்திய அரசியல்சாசனத்துக்கும், இந்தியப்பொதுவாழ்வில் சுறுசுறுப்புடன் செயல்பட்டுக்கொண்டுள்ள ஒட்டுமொத்த தத்துவார்த்த தொகுப்பின் பிரதிநிதிகளாக உள்ள நவீன இந்தியத்தலைவர்களின் சிந்தனை களுக்கும் இந்த தேசிய வரைவு கல்விக் கொள்கை மிகவும் ஆழ்ந்த கவனத்தை செலுத்த  கடமைப்பட்டுள்ளது. 
அனைவருக்கும் கல்வி பெறுவது: இந்த தே.க.கொ. வரைவில் அனைவருக்கும் கல்வி பெறுவது என்ற கொள்கை காணப்படவில்லை. “கல்வி பெறுவது” என்பது மரபுசார்ந்த வார்த்தையாக புரிந்து கொள்ளப்பட்டுள்ளது. மேலும் குதித்துப்பாய்தல், சாய்தளப் பாதை மற்றும் கழிப்பிடங்கள் என்பதற்குள் மட்டும் தன்னை கட்டுப்படுத்திக் கொண்டுள்ளது.
 
மாற்றுத் திறனாளிகள் உரிமைச்சட்டம்: இந்த தேசிய வரைவு கல்விக் கொள்கை, மாற்றுத்திறனாளிகள் உரிமைச்சட்டம் 2016ஐ ஒப்புக்கொள்ளவே இல்லை. அந்த சட்டம் மாற்றுத்திறன் கொண்ட குழந்தைகளுக்கும், வயதுவந்தவர்களுக்கும்  பல்வேறு உரிமைகளைக் கொண்டுள்ளது.
