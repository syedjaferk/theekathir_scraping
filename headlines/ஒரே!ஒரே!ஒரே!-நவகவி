
               ஒரே! ஒரே!  ஒரே! - நவகவி


நமது நிருபர்
செப்டம்பர் 22, 2019
9/22/2019 12:00:00 AM



பாடல்
அரே! பாபு அரே!- சொல்லு
ஒரே! ஒரே! ஒரே!- எதிர்த்து
கரே முரே சத்தம் போட்டா
கன்னத்துல அ(ை)ற
காராக் கிரக சி(ை)ற
(அரே)
ஏழு நிற வானவில்லு எதுக்கு?
காவி நிறம் மட்டும் போதும் அதுக்கு!
ரண்டு கையி ரண்டுகாலு வேஸ்டு!
“ஒரே”கையி “ஒரே”காலு பெஸ்டு!
         ஒம்பது சதவீதம் வளர்ச்சி எதுக்கு?
         “ஒரே” சதவீதம் - போதும்
         “ஒரே”சதவீதம்!
         மூணுவேளை பூவா எதுக்கு?
         “ஒரே “ஒரு தரம் - தின்னு
         ஒடம்பு சுகம் பெறும்!
             (அரே)
பொணத்துக்குப்பார் “ஒரே”நெத்திக் காசு!
ரண்டு நெத்திக் காசு கேட்பவன் ஏது!
வேணும் இன்னா “ஒரே “சுடுகாடு
வேணாம் இன்னுசாதிக் கொண்ணா கேளு!
         இதுல மட்டும் “ஒரே” இல்ல!
         பன்மைத் தத்துவம்- கடை
         பிடிப்போம் நித்தமும்!
         பலே பலே “ஒரே ஒரே”
         என்னும் மந்திரம் - நாங்க
         தந்த சீதனம்!
       (அரே)
பல தினுசா எதுக்கப்பா மருந்து?
பசுமூத்திரம் “ஒரே”மருந்து அருந்து!
ரகம்ரகமா மீசைகள் ஏன்? நறுக்கு!
“ஒரே”மீசை ஹிட்லர் மீசை ஒதுக்கு!
         ஆரியன் எம் ஹிட்லருக்கு  
         “ஒரே” வாரிசு!- நாங்க
         புதிய போலிசு!
         “ஹரே ராம்!”நீ சொல்லாக் காட்டி
         “ஒரே”வெட்டு தான் - தலைய
         வைப்போம் புட்டு தான்!
                (ஒரே)
