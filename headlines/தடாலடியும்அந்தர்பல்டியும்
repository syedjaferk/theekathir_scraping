
தடாலடியும்  அந்தர் பல்டியும்


நமது நிருபர்
ஜூன் 30, 2023
6/30/2023 11:08:40 PM



தமிழ்நாடு அமைச்சர் செந்தில் பாலாஜியை பதவி நீக்கம் செய்வதாக அதிரடியாக அறிவித்த தமிழ்நாடு ஆளுநர் ஆர்.என். ரவி, இரவோடு இரவாக தனது முடிவை நிறுத்திவைப்பதாக அறிவித்தார். அரசியல் சாசனத்திற்கு விரோத மான தனது முடிவு நீதிமன்றத்தால் ரத்து செய்யப்படக்கூடும் என்று அவரது மூளைக்கு தாமதமாகத்தான் தெரிந்துள்ளது.
அமலாக்கத்துறை வழக்கைச் சந்தித்து வரும் செந்தில் பாலாஜியை மாநில அமைச்சர வையில் இருந்து நீக்கி ஆளுநர் உத்தரவிட்டுள் ளதாக வியாழக்கிழமை மாலை ஆளுநர் மாளிகை அறிவிப்பு வெளியிட்டது. இதற்கு திமுக மற்றும் அதன் தோழமை கட்சிகளும் அரசி யல் சாசனம் குறித்து நன்கு அறிந்த சட்ட நிபு ணர்களும் முன்னாள் நீதிபதிகளும் கடும் கண்டனம் தெரிவித்தனர். இதனால் தனது முடிவை ஆளுநர் மாற்றிக்கொள்ள வேண்டிய நிர்பந்தம் ஏற்பட்டது.
அரசியலமைப்புச் சட்டத்தின் 154, 163, 164 ஆகிய பிரிவுகள் தமக்கு அளிக்கும் அதிகா ரத்தின்படி, செந்தில் பாலாஜியை அமைச்சரவை யிலிருந்து உடனடியாக நீக்கி உத்தரவிடுவதாக ஆளுநர் கூறியிருந்தார். ஒரு அமைச்சரை நிய மிப்பது அவரை நீக்குவது என்பது முற்றிலும் முதலமைச்சரின் தனிப்பட்ட அதிகாரத்திற்கு உட்பட்டது. முதல்வர் பரிந்துரையின் பேரில் தான் ஒருவரை அமைச்சராக ஆளுநர் நிய மிக்கமுடியும். அவரை நீக்குவது என்றாலும் முதல்வர் பரிந்துரை செய்தால் தான் முடியும். மக்களால் தேர்ந்தெடுக்கப்பட்ட அரசுக்கு அர சியல் சாசனம் வழங்கியுள்ள பாதுகாப்பு இது.
செந்தில் பாலாஜி  விவகாரம் குறித்து அட்டர்னி ஜெனரலின் ஆலோசனையைக் கேட்கப்போவதாக ஆளுநர் அறிவித்திருக்கி றார். செந்தில் பாலாஜியை நீக்கும் முன்பு ஏன் இந்த யோசனை அவருக்கு வரவில்லை. மத்திய உள்துறை அமைச்சகம் அறிவுறுத்திய பிறகே இவ்வாறு அவர் கூறியிருக்கிறார்.
ஒருவர் மீது விசாரணை நடப்பதாலோ, நீதிமன்றத்தில் வழக்கு நடப்பதாலோ அந்த அமைச்சரை நீக்கச் சட்டத்தில் இடம் கிடை யாது. ஒரு வழக்கில் குற்றவாளி என்று தீர்ப்பு வந்த பிறகே, அதிலும் நீதிமன்றத்தால் 2 ஆண்டு களுக்கு மேல் தண்டனை பெற்றால்தான் அமைச்சரையோ அல்லது அது போன்ற வேறு அரசு பதவிகள் வகிப்போரையோ நீக்க  முடியும். இவை அனைத்தும் தெரிந்தும் வேண்டுமென்றே மக்களால் தேர்ந்தெடுக்கப் பட்ட மாநில அரசுடன் ஆளுநர் ரவி தொடர்ந்து மோதல் போக்கை கடைப்பிடித்து வருகிறார்.  
பல்கலைக்கழக துணைவேந்தர்கள்  நிய மனம், பொதுமக்கள் நலன் சார்ந்த மசோதாக்களு க்கு ஒப்புதல் அளிக்காமல் காலதாமதம் செய்வது, என தொடர்ந்து தமிழ்நாட்டு மக்க ளுக்கும், மாநில வளர்ச்சிக்கும், தமிழ்மொழிக் கும் எதிராக ஆளுநர் ரவி செயல்பட்டால் அவ ருக்கு மக்கள் மன்றம் தக்கபாடம் புகட்டும்.
