
கருத்து  முதல்வாதத்தின்  மற்றுமொரு பிரதி - “ரசவாதி” 


நமது நிருபர்
ஜூலை 29, 2019
7/29/2019 12:00:00 AM



பாலோ கொயலோ-வின் “அல்கெமிஸ்ட்” - (ரசவாதி) என்கிற போர்த்துகீசிய நாவல்  எண்பதுக்கும் மேற்பட்ட மொழிகளில் மொழியாக்கம் செய்யப்பட்டு பல கோடிக்கணக்கான பிரதிகள் விற்பனையாகியுள்ளன. அப்படியான ஒரு புத்தகம் நாகலட்சுமி என்பவரால் அழகிய தமிழில் மொழியாக்கம் பெற்று இப்போது நமது கைகளிலும் கிடைக்கப் பெற்றுள்ளது. புத்தகம் போர்த்துகீஸ் மொழியில் வெளியாகி 31  ஆண்டுகள் ஆகிறது. முதலில் புத்தகம் வெளியானபோது  மந்தமாக இருந்த விற்பனை, நீண்ட இடைவெளிக்கு பிறகே வேகம் பிடித்தது என்கிறார் நூலின் ஆசிரியர். 
இருக்கும்  ஆனால்  இருக்காது , கிடைக்கும் ஆனால்  கிடைக்காது என்பது போன்ற குழப்பமான நிலையை எல்லோரும் ஏற்கும்படி அழகாக கட்டியமைப்பது தான் கருத்து முதல்வாதிகளின் எழுத்துக்களும், அதில் அவர்கள் வெளிப்படுத்தும் கருத்துக்களும். அப்படியான கருத்துமுதல்வாத சிந்தனையைப் பரப்பும் நூலின் இறுதி பகுதியாக இணைக்கப்பட்டுள்ள பாலோ கொயலோ-வின் பேட்டியில், மிகத்தெளிவாகவே நான் ஒரு கடவுள் பற்றாளன் என்பதை சொல்லிவிடுகிறார். எனவே சந்தேகத்தை நிவர்த்தி செய்து கொள்ள தனியான ஆராய்ச்சி தேவையில்லை. அதேசமயம் ஒரு விரிவான பகுதி மக்களின் வாசிப்பில் உள்ள இந்த நூலை சாதாரணமாக தள்ளிவிட்டுக் கடந்து போக முடியாது.  புறச்சூழல்களில் ஏற்படும் இயக்கப்போக்கே  ஒரு மாற்றத்தை நிகழ்த்துகிறது என்கிறது இயக்கவியல். பாலோ கொயலோவும் இந்தக் காரணிகள் பற்றி பேசுகிறார். ஆனால்  அதை எவ்வாறு பேசுகிறார் என்பதே முக்கியம்.  ரசவாதி  புதினத்தின் கதைச் சுருக்கம்  சாண்டியாகோ என்கிற ஆடு மேய்க்கும் இடையன் தனது ஆடுகளுடன் ஒரு பாழடைந்த தேவாலயத்தில் இரவு தங்குகிறான். அவனது இரவு தூக்கத்தில் பிரமிடுகள் நிறைந்த பாலைவனத்தில் ஒரு புதையல் இருப்பதாக கனவு காண்கிறான். கனவில் கண்ட புதையலை அடைய தனது ஆடுகளை விற்றுவிட்டு பிரமிடுகளை நோக்கி தனது பயணத்தை துவங்குகிறான். பல இடையூறுகளை பயணத்தின் போது  சந்திக்கிறான். அவன் பயணம் தடைபடும் ஒவ்வொரு நிலையிலும் அவன் தனது பழைய ஆடு மேய்க்கும் வேலையை தொடரும் வாய்ப்போடே இருப்பான். அதை நினைக்கவும் செய்வான். ஆனால்  கனவின் லட்சியத்தை  அடைய அவன் விடாது தனது பயணத்தை தொடர்வான்.
அழகாக கட்டியமைப்பது தான் கருத்து முதல்வாதிகளின் எழுத்துக்களும், அதில் அவர்கள் வெளிப்படுத்தும் கருத்துக்களும். அப்படியான கருத்துமுதல்வாத சிந்தனையைப் பரப்பும் நூலின் இறுதி பகுதியாக இணைக்கப்பட்டுள்ள பாலோ கொயலோ-வின் பேட்டியில், மிகத்தெளிவாகவே நான் ஒரு கடவுள் பற்றாளன் என்பதை சொல்லிவிடுகிறார். எனவே சந்தேகத்தை நிவர்த்தி செய்து கொள்ள தனியான ஆராய்ச்சி தேவையில்லை. அதேசமயம் ஒரு விரிவான பகுதி மக்களின் வாசிப்பில் உள்ள இந்த நூலை சாதாரணமாக தள்ளிவிட்டுக் கடந்து போக முடியாது.  புறச்சூழல்களில் ஏற்படும் இயக்கப்போக்கே  ஒரு மாற்றத்தை நிகழ்த்துகிறது என்கிறது இயக்கவியல். பாலோ கொயலோவும் இந்தக் காரணிகள் பற்றி பேசுகிறார். ஆனால்  அதை எவ்வாறு பேசுகிறார் என்பதே முக்கியம்.  ரசவாதி  புதினத்தின் கதைச் சுருக்கம்  சாண்டியாகோ என்கிற ஆடு மேய்க்கும் இடையன் தனது ஆடுகளுடன் ஒரு பாழடைந்த தேவாலயத்தில் இரவு தங்குகிறான். அவனது இரவு தூக்கத்தில் பிரமிடுகள் நிறைந்த பாலைவனத்தில் ஒரு புதையல் இருப்பதாக கனவு காண்கிறான். கனவில் கண்ட புதையலை அடைய தனது ஆடுகளை விற்றுவிட்டு பிரமிடுகளை நோக்கி தனது பயணத்தை துவங்குகிறான். பல இடையூறுகளை பயணத்தின் போது  சந்திக்கிறான். அவன் பயணம் தடைபடும் ஒவ்வொரு நிலையிலும் அவன் தனது பழைய ஆடு மேய்க்கும் வேலையை தொடரும் வாய்ப்போடே இருப்பான். அதை நினைக்கவும் செய்வான். ஆனால்  கனவின் லட்சியத்தை  அடைய அவன் விடாது தனது பயணத்தை தொடர்வான். பாலைவன பயணத்தின் போது ஈயத்தை தங்கமாக்கும் ரசவாதியை  தேடி வரும் ஒருவனை சந்திக்கிறான். அப்போதுதான் ரசவாதி  என்பதையே சாண்டியாகோ கேள்விப்படுகிறான். பாலைவனத்தில் தங்கும்போது  அந்த ரசவாதியை தேடும் மனிதனை தவிர்த்து இவனையே அந்த ரசவாதி சந்திக்கிறார். பாலைவனத்தில் இவனது புதையலை நோக்கிய பயணத்திற்கு அவர் உதவுகிறார். தனது  ரசவாத திறமையால் செய்த தங்கத்தின் ஒரு பகுதியை அவனுக்கு கொடுக்கிறார். சகுனங்களை பார்க்குமாறு வலியுறுத்துகிறார். பிரமிடுகளிடையே புதையலை தேடி ஒரு இரவு முழுவதும் அவன் தோண்டுகிறான். அப்போது அங்கு வரும் சிலர் இவனிடம் என்ன தேடுகிறாய்? என்கின்றனர். நான் கனவில் கண்ட புதையலை தேடுகிறேன் என்கிறான். அவனை தாக்கிவிட்டு அவனிடம் இருந்த ஒரு துண்டு தங்கத்தை பிடுங்கிக் கொண்டு ஒருவன் சொன்னான் “இடையர்களும் ஆடுகளும் இளைப்பாறும் ஒரு பாழடைந்த தேவாலயத்தில் ஒரு புதையல் இருப்பதாக நான் கனவு கண்டேன். ஆனால்  அந்த கனவிற்காக உன்னைப்போல் இவ்வளவு சிரமப்பட்டு பயணிக்க மாட்டேன் என்கிறான். அப்போதுதான் சாண்டியாகோவிற்கு தெரிந்தது அவனது புதையல் உண்மையில் எங்கிருக்கிறது என்று. மீண்டும் தான் இளைப்பாறிய பாழடைந்த தேவாலயத்திற்கு செல்கிறான். புதையலை கண்டடைகிறான். தங்கள் கனவை பின்தொடர்ந்து செல்கின்றவர்களுக்கு வாழ்க்கை தாராளமாக அள்ளி வழங்குகிறது  என்பது உண்மை தான் என்று சாண்டியாகோ நினைத்துக் கொண்டதாக கதை நிறைவடைகிறது.  எத்தனை தடைகள் வந்தாலும் இலட்சியத்தை நோக்கிய விடாத முயற்சி பற்றியதாக இக்கதையின் மையம் தோன்றும். நம்பிக்கையை விதைக்கும் இதுவே கோடிக்கணக்கான வாசகர்களை இந்நூல் சென்றடைய காரணமாகவும் இருந்திருக்கலாம். ஆனால் இந்த நம்பிக்கைப் பயணத்தினூடாகவே கேள்வி எழுப்பாத ஒப்புதலும், கீழ்ப்படிந்து ஒழுகுதலும் இணைந்தே சொல்லப்படுகிறது.  எல்லா கருத்து  முதல்வாதிகளும் பேசுவது போல் இந்த நூலும் மனம் குறித்து அதிகமாகவே பேசுகிறது. 
அங்கேதான் உன் புதையல் இருக்கும்” என்று பேசும் பாலோ கொயலோ, அடுத்தடுத்து ரசவாதிக்கும் சாண்டியாகோவுக்கும் நடக்கும் உரையாடலாக எழுதும் வரிகள் மனம் குறித்த பழைய பஞ்சாங்கத்தை  பேசாமல், நம்பிக்கை ஊட்டும் ஒரு வாதமாக முன்வைக்கிறார். அதுபோன்ற வாதங்களே  இந்நூலை ஒரு நம்பிக்கைக்கான நூலாக  முன்னிறுத்துகிறது என்று நினைக்கிறேன். மனப் பகுப்பாய்வு குறித்து ஃப்ராய்டு மூன்று நிலைகளை சொல்கிறார். அதை சுருக்கமாக விளக்குவதென்றால் ஒன்று ‘’இத்’’  என்பதாகும், அது சற்று சுணங்கிப்போன மனநிலை. இரண்டு ‘’ஈகோ’’, இது தான் சரி தவறு  என்பதை அறிந்து ஆற்றலோடு செயல்படக்கூடியது. மூன்று ‘’சூப்பர்ஈகோ’’ இது எந்த சரி தவறையும்  பார்க்காமல் தனக்கு தேவை என்று படுவதை எந்த வழியிலாவது கைப்பற்றுவது.  மனம் குறித்த ஃபிராய்டின் கருத்துக்களை எங்கோ உலாவும் மாயை போல் கட்டமைத்து அதை கடவுளோடு இணைத்து கருத்து முதல்வாதத்தை திணிக்கிறார் பாலொ கொயலொ. இன்னும் கொஞ்சம் சொல்வதாக இருந்தால்,  “இந்த பூமியில் உள்ள ஒவ்வொருவருக்கும் ஒரு ஒரு புதையல் அவருடைய வருகைக்காக காத்திருக்கிறது. ... துரதிஷ்டவசமாக தங்களுக்காக வகுக்கப்பட்டுள்ள பாதையை, அதாவது தங்களுடைய பிறவி நோக்கத்திற்கும் மகிழ்ச்சிக்குமான பாதையை வெகுசிலரே பின்தொடருகின்றனர். அச்சுறுத்தும் ஓர் இடமாகவே பெரும்பாலான மக்கள் இவ்வுலகைப் பார்க்கின்றனர். அவர்கள் அவ்வாறு செய்வதால், உலகம் உண்மையிலேயே அச்சுறுத்தும் ஓர் இடமாக ஆகிறது.’’ என்கிறார் ரசவாதி. 
கருத்து முதல்வாதம் எப்போதும் ஆளும் வர்க்கத்தின் நலன் சார்ந்தே இருக்கும். ஆகவேதான்  இவை எதையும் கவனத்தில் கொள்ளாமல் எல்லாம் நன்றாக இருக்கிறது. சில இடர்பாடுகள் வந்தாலும் அது உன்னை சோதிப்பதற்காக அல்ல, மாறாக அது உன்னை பலப்படுத்தத்தான். உன் இதயத்தை கேள், வேறு எதையும்  யோசிக்காமல் உனக்கான புதையல் எங்கேயோ இருக்கிறது, அதை தேடி ஓடிக் கொண்டே இரு என்கிறது ‘’ரசவாதி’’. வாழ்க்கையின் எல்லா காலமும் ஓடோடி உழைத்துக்கொண்டே இருக்கும் ஏழை எளிய மக்களை பார்த்து அதோ உனது புதையல் பிரமிடுகளுக்கு இடையே இருக்கிறது, அய்யகோ அங்கு இல்லையா? ஆனால் பிரமிடுகளை நோக்கிய பயணம் நன்றாக இருந்தது தானே? வா உனது புதையல் அதோ நீ இளைப்பாறிக் கொண்டிருந்த அந்த  மரத்தடியில்தான் இருக்கிறது என்று நம்மை சுத்தலில் விட்டுவிட்டு, புதையலை முழுமையாக ஆளும் வர்க்கத்தின் கையில் ஒப்படைப்பதுதான் ரசவாதிகளின்  நோக்கம் என்பதை உணர வேண்டும். பொதுவாகவே மனம், ஆத்மா, விடுதலை என்று பேசுபவர்கள் எல்லாம் தனிமனிதரோடு நிறுத்திக் கொள்கின்றனர். உண்மையில் ஒவ்வொரு தனி மனிதரும் இந்த சமூகத்தின் பகுதி. சமூகத்தின் தாக்கமே தனி மனிதர்களிடம் வெளிப்படுகிறது. முதலாளித்துவ சுரண்டலிலிருந்து இந்த சமூகம் விடுபட வேண்டும், அந்த விடுதலையே அடுத்தக்கட்ட சமூக வளர்ச்சியை நோக்கிய பயணமாக இருக்கும். புதையல் அம்பானிகள் கையிலும், அதானிகள்  பையிலும் உள்ளது என்கிற உண்மையை ஆன்மா, உள விழிப்பு என்று பாசாங்கு செய்பவர்கள் சொல்ல மாட்டார்கள். அந்த புதையலை எல்லோருக்குமானதாக மாற்றுவதே தொழிலாளி வர்க்க புரட்சியின் நோக்கம். அதற்கு ஆளும் வர்க்கம் ஒத்துழைக்காது. ஆனால்  உலக தொழிலாளர்கள் ஒருங்கிணைய வேண்டும்.
ரசவாதி
ஆசிரியர்: பாலோ கொயலோ
தமிழில்: நாகலட்சுமி சண்முகம்
மஞ்சள் பப்ளிஷிங் ஹவுஸ்
பக்கம் : 248
விலை: ரூ 225/-
