
              இன்னும் எத்தனை காலம்...


நமது நிருபர்
ஆகஸ்ட் 23, 2022
8/23/2022 8:52:55 PM



வேளாண் விளை பொருட்களுக்கான குறைந்தபட்ச ஆதரவு விலை நடைமுறை தொ டர்பாக நான்கு துணைக்குழுக்கள் திங்களன்று அமைக்கப்பட்டுள்ளன. இது தொடர்பாக ஒன்றிய அரசால் அமைக்கப்பட்ட குழுவின் முதல் கூட்டத் தில் இந்த முடிவு எடுக்கப்பட்டதாக செய்திகள் கூறுகின்றன.
விவசாயிகளுக்கு விரோதமான மூன்று சட்டங்களை திரும்பப் பெற வேண்டுமென்றும், மின் சார திருத்தச் சட்டத்தைக் கைவிட வேண்டுமென் றும்,  வேளாண் விளை பொருட்களுக்கு குறைந்த பட்ச ஆதரவு விலையை சட்டப்பூர்வமாக்க வேண்டுமென்றும் வலியுறுத்தி விவசாயிகள் சங்கங்களின் ஒருங்கிணைப்புக் குழு சார்பில் ஓராண்டுக்கும் மேலாக தில்லி எல்லையில் தொடர் போராட்டம் நடைபெற்றது. 
இதனால் ஒன்றிய பாஜக அரசு கடந்த நவம்ப ரில் அந்த மூன்று சட்டங்களை திரும்பப் பெற்றுக் கொண்டது. ஆயினும் இதரக்கோரிக்கைகள் குறித்து எந்தவித நடவடிக்கையும் எடுக்கவில்லை. 
போராட்டத்தில் ஈடுபட்டிருந்த விவசாயிகள் மீதான வழக்குகளை ரத்து செய்ய வில்லை. அதுமட்டுமின்றி போராட்டத்தின் போது உயிர்நீத்த விவசாயிகளின் குடும்பங்களுக்கு நிதி உதவியும் வழங்கப்படவில்லை. லக்கிம்பூர்கெரியில் விவசாயிகள் மீது காரை ஏற்றி படுகொலை செய்வ தற்கு காரணமாயிருந்த ஒன்றிய அமைச்சரை பதவியிலிருந்து நீக்க வேண்டும் என்ற கோரிக்கை யும் நிறைவேற்றப்படவில்லை. 
இந்நிலையில் வேளாண் விளை பொருட்க ளுக்கான குறைந்தபட்ச விலை சட்டம் கொண்டு வருவதற்காக என்று 26 பேர் கொண்ட ஒரு குழுவை அமைத்தது. அதில் விவசாயிகள் சார்பாக மூன்று பேர் இடம்பெறலாம் என்று கூறியது. ஆனால் விவசாயிகளின் போராட்டக்குழு அந்த ஆலோ சனையை ஏற்கவில்லை. ஏனெனில் இந்தக் குழுவே தேவையில்லை என்பதே அதன் கருத்து.
வேளாண் விளை பொருட்களுக்கான ஆதரவு விலையை நிர்ணயிப்பதற்காக வேளாண் விஞ்ஞானி எம்.எஸ்.சுவாமிநாதன் ஆணையம் ஏற்கெனவே விரிவாக ஆராய்ந்து பல்வேறு பரிந்து ரைகளை அளித்துள்ளது. ஒன்றிய அரசு செய்ய வேண்டியது, சட்டம் கொண்டு வந்து நிறைவேற்ற வேண்டியது மட்டும்தான். ஆனால் அதற்கு சட்டம் கொண்டு வருவதற்கான எண்ணம் அடியோடு இல்லவே இல்லை.
அதனால் தான் மீண்டும் இப்போது நான்கு துணைக்குழுக்களை அமைத்து இந்தக்குழுக் கள் தனித்தனி கூட்டங்கள் நடத்தி தரும் பரிந்துரை யை பிரதானக்குழு இறுதியில் முடிவு செய்யும் என்று கூறப்படுகிறது. எத்தனையோ சட்டங்களை எதிர்க்கட்சிகளின் எதிர்ப்புகளையும் மீறி நிறை வேற்றிய ஒன்றிய அரசுக்கு குறைந்தபட்ச ஆதரவு விலை சட்டம் கொண்டு வருவது ஒன்றும் கடின மானதல்ல. ஆனால் அதற்கு மனம்தான் இல்லை. அதனாலேயே வெவ்வேறு வீணான நடவடிக்கை களில் ஈடுபட்டு காலம் கடத்துகிறது. எனவே உடனடியாக சட்டம் கொண்டு வர வேண்டும்.
