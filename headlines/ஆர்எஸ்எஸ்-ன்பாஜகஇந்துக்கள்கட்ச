
ஆர்எஸ்எஸ்-ன் பாஜக இந்துக்கள் கட்சியா? -   ஸ்ரீரசா 


நமது நிருபர்
செப்டம்பர் 2, 2019
9/2/2019 12:00:00 AM



“இந்தியாவின் கடனை ரூ.90 லட்சம் கோடியாக உயர்த்தியிருப்பது மோடியின் பாஜக அரசின் சாதனை. அதில் 2014க்குப் பிறகு பாஜக அரசாங்கம் வாங்கியது மட்டும் ரூ.35 லட்சம் கோடி. இந்த ஆண்டு புதிய கடனாக ரூ.7 லட்சத்து 33 ஆயிரம் கோடியை வாங்குகிறார்கள். எதற்கு? வட்டி கட்டுவதற்கு. ஒரு வருடத்திற்கு இந்தியா கட்டுகிற வட்டி மட்டும் எவ்வளவு தெரியுமா? ரூ.6 லட்சத்து 60 ஆயிரம் கோடி.” என்று ஆரம்பிக்கிறது இந்த நூலின் முதல் பத்தி.  கடன் வாங்கி யாரைக் காப்பாற்றுகிறார்கள்? இதற்கெல்லாம் விடை தெரிய வேண்டுமானால் பாஜக-வின் உண்மை முகம் தெரியவேண்டும். ஆர்எஸ்எஸ் எதற்காக, யாரால் உருவாக்க ப்பட்டது? காவிப் படை போல் கல்விப் படை, ஜனசங்கம் மற்றும் பாஜக கட்சி, இந்தக் குறை பாடுகளை மறைப்பதற்காகத்தான் பிராமணி ஆர்எஸ்எஸ் இரண்டு வேலைகளைச் செய்தது, இந்துக்களின் கட்சியென்று பாஜக-வை நம்பிய மக்கள்சாகின்றனர்! கார்ப்பரேட்டுகள் கோடி கோடியாகக் கொள்ளையடிக்கின்றனர்!! மேட்டுக்குடியினர் தங்களது அதிகாரக் கனவை நிறைவேற்றிக் கொண்டனர்!!!, எச்சரிக்கை நாம் நமது செயல்களால் நம் சந்ததிகளைப் பலி கொடுக்கப் போகிறோம், இதனால் என்ன நடக்கும் தெரியுமா?
இவை இந்த நூலில் உள்ள தலைப்புப் பகுதிகள்.  சிறியதென்றாலும் காரமுள்ள கடுகு போல, இந்திய நிலப்பரப்பின் சமீபத்திய அரசியல் வரைபடத்தை மிகத் தெளிவான சித்திரமாக்குகிறது இந்நூல். “ பொன்னுலகம் புத்தக நிலையம் வெளி யிட்டுள்ள திருப்பூர் குணா, சுந்தர சோழன், ஜீவா ஆகியோர் இணைந்து உருவாக்கியுள்ள 16 பக்கங்களே உள்ளது இச்சிறுநூலில். ரூ.10 என விலையிட்டிருந்தாலும் கிட்டத்தட்ட பத்தாயி ரம் பிரதிகள் இலவசமாகவே விநியோகிக்கப்பட்டு ள்ளன இந்நூல் இந்தக் காலத்தில் வெளி வந்துள்ள எளிமையும் காத்திரமுமான நூலாகும். பாஜக-வின் ஆட்சிக்காலமான 2017-2018 காலத்தில் மட்டும் 14000 விவசாயிகள் தற்கொலை செய்து கொண்டுள்ளனர். இவர்களில் 99.99 விழுக்காடு பேர் இந்துக்கள். ஆனால் அதே 2018-ல் தான் இந்தியப் பணக்காரர்களான வெறும் 831 பேரின் சொத்து ரூ.2 லட்சத்து 80 ஆயிரம் கோடி அதிகரித்துள்ளது. இவர்களின் மொத்தச் சொத்து மதிப்பு ரூ.52 லட்சம் கோடி. முதலிடத்தில் இருக்கும் முகேஷ் அம்பானி மட்டும் ரூ.3 லட்சத்து 71 ஆயிரம் கோடியை வைத்திருக்கிறார். அதேநேரம் அதிகாரத்துவம் மிக்க முதன்மைப் பதவிகள் அனைத்தையும் பிராமணர்கள் பிடித்து வைத்திருக்கிறார்கள். இப்போது இந்தக் கேள்வியை நாம் கேட்டுப் பார்ப்போம். பாஜக யாருக்கான கட்சி? பிராமணர்களுக்கும் பணக்காரர்களுக்குமானதா? இந்துக்களுக்கானதா? இந்துக்களுக்கானது என்றால், கடன் தொல்லையால் செத்துக் கொண்டி ருக்கும் விவசாயிகள் யார்? வேலையிழந்து விசம் குடித்துச் சாகும் தொழிலாளர்கள் யார்? இதனால் சீரழியும் குடும்பங்கள் யாருடையவை? இதற்கெல்லாம் விடைதெரிய வேண்டு மென்றால் பாஜக-ன் உண்மை முகம் தெரிய வேண்டும். அது ஆர்எஸ்எஸ் என்பது தெரிய வேண்டும்.
இந்தியாவில் இடதுசாரி சக்திகள் தோற்றங் கொண்ட, 1920-களில் ருஷ்யாவைப் போன்ற தொரு புரட்சி இந்தியாவில் உருவாகிவிடக் கூடாது என்று பிரிட்டிஷ் ஏகாதிபத்தியவாதிகள் ஆசியோடு இங்கே அதே 1920-களில் இந்திய நிலப்பிரபுக்கள் மற்றும் ஆரம்ப கட்ட முதலாளித்துவ சக்திகளால் உருவாக்கப்பட்ட இராணுவம் போன்ற ஆயுதந்தாங்கிய அமைப்பே ஆர்எஸ்எஸ். அது காலம் முழுக்க பிரிட்டிஷ் ஏகாதிபத்தியவாதி களுக்கு விசுவாசமாகவே இருந்தது.  அகண்ட இந்து ராஷ்டிரம் என்கிற சர்வதேச ஏகாதிபத்தியச் சுரண்டலுக்குத் துணைபோகிற லட்சியத்தை அடைய அகிலபாரத வித்யார்த்தி பரிஷத் துவங்கி பஜ்ரங்தள் வரை கிட்டத்தட்ட 30க்கும் மேற்பட்ட கல்விப்புலம் சார்ந்த அமைப்புகளை நிறுவி, பள்ளிக்குழந்தைகள், மாணவர்கள், பல்கலைக் கழகப் பேராசிரியர்கள், ஆசிரியர்கள், பணியாளர்கள், சொத்துடைய விவசாயிகள், ஊடகவியலாளர்கள், ஆராய்ச்சியாளர்கள் மத்தியில் பல்வேறு உறுப்பு அமைப்புகளை ஆர்எஸ்எஸ் கட்டி வளர்க்கிறது. இவர்களிலிருந்து பொறுக்கி எடுத்து பாஜக எனும் அரசியல் கட்சியையும் உருவாக்கி வளர்த்தெடுத்தது. இன்று அரசியல் அதிகாரத்தையும் மிகப் பெரும்பான்மையுடன் கைப்பற்றியுள்ளது.
இத்தகைய அதிகார பலத்தைத் தக்க வைப்பதற்காக அது தங்களது அரசியல் அடிப்படை களை இத்தாலியின் பாசிஸ்டுகளிடமிருந்து பெற்று, இராணுவத்தை இந்து மயமாக்கு, இந்துக்களை இராணுவமயமாக்கு எனும் அதிகார வெறி கொண்ட பாதையில் போதை நடை போடுகிறது. ஆனால் இந்த அதிகார பலத்தால் பண்டைய சமூகங்களில், மன்னராட்சிக் காலத்தில் அறிவுப் பகுதியினராகச் செயல்பட்டு, அதிகாரங்களைக் கைப்பற்றி, அதனால் சமூகத்தின் பொருளாதார வளங்களையும் கையகப்படுத்தி வைத்து அனுபவித்து வந்த பிராமணப் பிரிவினர் எத்தகைய அதிஉயர் பலன்களைப் பெறுகிறார்கள் என்பதையும் இச்சிறு நூல் தெள்ளத் தெளிவாக எடுத்துரைக்கிறது. ஆனால், இந்நூலின் கடைசிப்பத்தி மிகுந்த கவனத்துக்குரியது. இயங்கியல் தன்மை யிலானது. அது இதுதான்- “பிராமணர்கள் தங்களை அதிகாரத்துவ சாதியாக நிலைநிறுத்துவதற்குக் கூட்டுச் செயல்பாடுகளையும் அரசியல் சதிகளையும் செய்து வருவது எவ்வளவு உண்மையோ அதே போல அவர்கள் புற உலகத் தாக்கத்திற்கு உள்ளாவதும் உண்மையாகும். அப்படியான தாக்கத்தினால்தான் அச்சமூகத்தி லிருந்து சமூக உணர்வாளர்களும் போராளி களும் உருவாகுகிறார்கள் என்பது இயல்பேயா கும். அத்தகையவர்கள் சாதியாதிக்க உறவு களிலிருந்தும் சிந்தனையிலிருந்தும் முழுதாக முறித்துக் கொண்டு உழைக்கும் மக்களுக்காகச் செயல்படுவதால்தான் சீனிவாசராவ் போன்ற அற்புதமான தலைவர்களைநாம் அடைந்தோம் என்கிற உண்மையை யாரும் மறந்துவிடக்கூடாது.”

ஆர்எஸ்எஸ்-ன் பாஜக 
இந்துக்கள் கட்சியா?
வெளியீடு: பொன்னுலகம் புத்தகநிலையம், 
4/413, பாரதி நகர்,
3-ஆவது வீதி, 
பிச்சம்பாளையம் (அஞ்சல்)
திருப்பூர்-641 603  
