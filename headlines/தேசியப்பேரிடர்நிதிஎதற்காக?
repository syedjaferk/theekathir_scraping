
தேசியப் பேரிடர் நிதி எதற்காக?


நமது நிருபர்
செப்டம்பர் 28, 2021
9/28/2021 11:16:05 PM



கடந்த ஆண்டு மார்ச் 14 ஆம் தேதி கொரோனா தொற்று ஒரு தேசியப் பேரிடர் என்று ஒன்றிய உள்துறை அமைச்சகத்தால் அறிவிக் கப்பட்டது. ஆனாலும் கொரோனா தடுப்பு நட வடிக்கைகளுக்கான செலவுகள் பெரும்பாலும் மாநில அரசுகளாலேயே செய்யப்பட்டன. போதிய உதவியோ, ஒத்துக் கொண்ட அல்லது ஒதுக்கப் பட்ட நிதியோ ஒன்றிய அரசால் முழுமையாக வழங்கப்படவில்லை. ஆனாலும் மாநில அரசுகள், தங்கள் மக்களை பாதுகாப்பதற்காக மிகவும் சிர மப்பட்டே நிலைமைகளைச் சமாளித்து வந்தன.
தடுப்பூசி வழங்குவதிலும், ஆக்சிஜன் மற்றும் இதர உபகரணங்களை வழங்குவதிலும் எதிர்க் கட்சி ஆளும் மாநிலங்கள் பாஜக ஒன்றிய அரசால் பாரபட்சமாகவே நடத்தப்பட்டு வந்தன. என்றாலும் கேரளம், தமிழகம் உள்ளிட்ட மாநில அரசுகள் சுயமாகவே செயல்பட்டு கொரோனா தடுப்பூசி நடவடிக்கைகளை திறம்படச் செய்து கொண்டிருக்கின்றன.
நாடு முழுவதும் கொரோனா தடுப்பு நடவ டிக்கைகளில் ஈடுபடுபவர்களுக்கு ஊக்கமும், உயிரி ழந்தவர்கள் குடும்பத்துக்கு ஊக்கத்தொகையும் வழங்கப்படும் என்று ஒன்றிய அரசு அறிவித்தி ருந்தது. மாநிலஅரசுகளும் தங்கள் பங்குக்கு மேல திக உதவியும் ஊக்கமும் வழங்கும் திட்டங்களை அறிவித்துச் செயல்பட்டன.
ஆனால் ஒன்றிய அரசோ கொரோனாவால் உயிரிழந்த குடும்பங்களுக்கு உதவித்தொகை வழங்குவது பற்றி மௌனம் சாதித்துக் கொண்டி ருந்தது. இந்நிலையில் விஷயம் உச்சநீதிமன்றம் சென்ற பிறகு, ஒன்றிய அரசு கொரோனாவால் உயிரி ழந்தவர்கள் குடும்பத்துக்கு உதவித்தொகை வழங்கப்படும் என்றும் அதை மாநில அரசுகள் செயல்படுத்தும் என்றும் செப்டம்பர் 22 ஆம்தேதி அங்கு தெரிவித்தது.
ஒன்றிய அரசின் இத்தகைய அறிவிப்புக்கு கேரளா உள்ளிட்ட பல மாநில அரசுகள் எதிர்ப்புத் தெரிவித்தன. ஆயினும் ஒன்றிய அரசின் உள்துறை  அமைச்சகத்தின் துணைச் செயலாளர் ஆஷிஷ் குமார் சிங் மாநில அரசுகளுக்கு கடிதம் ஒன்றை திங்களன்று அனுப்பியுள்ளார். அதில், கொரோனா வால் உயிரிழந்தவர்களின் குடும்பத்துக்கு தலா 50 ஆயிரம் உதவித்தொகையை மாநில பேரிடர் நிவாரண நிதியில் இருந்துதான் வழங்க வேண்டும் என்றும் அடுத்த உத்தரவு வரும் வரை இந்த உத வித்தொகையை அளிக்க வேண்டும் என்றும் கூறப்பட்டிருக்கிறது.
மாநில பேரிடர் நிதியிலிருந்து தான் தர வேண்டும் என்று அழுத்திக் கூறியிருப்பதால், ஏற்கெனவே பெரும் சுமையுடன் இருக்கும் மாநில அரசுகளின் நிதி நிலைமை மோசமடைவது ஒன்று, அடுத்த உத்தரவு வரும் வரையில் என்றால், ஒன்றிய அரசு மேலானது என்பது, கூட்டாட்சித் தத்துவத்துக்கு எதிரான அணுகுமுறை என்பது மற்றொன்று. இத்தகைய அணுகுமுறை ஒற்றை யாட்சி என்கிற ஆர்எஸ்எஸ்-சின் அணுகுமுறை யல்லவா? 
மாநில அரசுகள் தான் வழங்க வேண்டும் என்றால் தேசியப் பேரிடர் நிதி என்பது எதற்காக? பிஎம்கேர்ஸ் நிதியில் குவிந்திருக்கும் கணக் கில்லாத தொகை யாருக்காக? நியாயமற்ற, ஒன்றிய அரசின் உள்துறை அமைச்சக உத்தரவு கூட்டாட்சிச் கோட்பாட்டுக்கு எதிரானதாகும். எனவே இதை உடனடியாக திரும்பப் பெற வேண்டும்.
 
