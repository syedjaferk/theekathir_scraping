
                               வெள்ளநீர் சொல்வதென்ன?


நமது நிருபர்
நவம்பர் 9, 2021
11/9/2021 9:54:08 AM



கடந்த 2015 ஆம் ஆண்டில் அன்றைய அதிமுக ஆட்சியாளர்களின் அலட்சியத்தால் ஏற்பட்ட பேரழிவின் பாடம் அவர்களது மூளைக்குள் புகுந்து வேலை செய்யவில்லை என்பதையே இப்போதைய வெள்ளம் வடியாத நிலை உணர்த்து கிறது. கடந்த ஆறு ஆண்டுகளில் ஆட்சியிலிருந்த அதிமுக ஆட்சி சென்னை மாநகராட்சியின் நிலை மையை மேம்படுத்துவதற்காக கோடிக்கணக்கில் பணம் ஒதுக்கியது. ஆனால் சென்னையின் இன்றைய நிலையைப் பார்த்தால் ஒதுக்கிய பணம் எங்கு, யாருடைய பையில் ஒதுங்கியது என்பது உள்ளாட்சித் துறை அமைச்சர் எஸ்.பி.வேலு மணிக்கே வெளிச்சம்.
இந்தாண்டு சென்னை மாநகரம் பெற்ற மழை கடந்த காலத்தை விட 40 விழுக்காடு அதிகம் என்று கூறப்படுகிறது. ஆனாலும் கூட மழைநீரை வெளியேற்றுவதற்கான ஏற்பாடுகளை தமிழக முதல்வர் மு.க.ஸ்டாலின் முடுக்கிவிட்டுள்ளார். அதோடு அவரே நேரில் சென்று வெள்ளப்பகு திகளைப் பார்வையிட்டு மீட்பு மற்றும் நிவாரணப் பணிகளை கண்காணித்து வருவது பாராட்டுக் குரியது.
கனமழையால் பாதிக்கப்பட்டுள்ள மக்க ளுக்கு  உணவு மற்றும் நிவாரணப் பொருட்கள் வழங்கப்பட்டுள்ளதும் நோய்த் தடுப்பு முகாம் களை அமைத்துள்ளதும் மிகவும் முக்கியமான நட வடிக்கையாகும். மிகவும் கடுமையாகப் பாதிக்கப்பட்டுள்ள பகுதிகளில் குறிப்பாக வேளச்சேரி, பெரம்பூர் முல்லைநகர், வில்லி வாக்கம் சிட்கோ நகர் ஆகியவற்றில் வெள்ள நீரை வடிப்பதற்கு தீவிர முயற்சிகள் தேவை.
வெறும் வெள்ளநீருடன் சாக்கடைக் கழிவு நீரும் கலந்து இருப்பதால் அப்பகுதி மக்கள் மிகவும் பாதிப்புக்குள்ளாகியிருப்பதால் அவர்களுக்கு உடனடி சிகிச்சை தேவைப்படுகிறது. அதற்கு தமிழக அரசு ஏற்பாடு செய்வது அவசியம்.
வெள்ளநீர் வடிவதற்கு தமிழ்நாடு குடிநீர் வடிகால் வாரியத்தின் பணி மிகவும் இன்றியமை யாதது. எனவே கழிவுநீர் பம்பிங் நிலையங்களின் செயல்பாடு உறுதிப்படுத்திட வேண்டும். அதற்கு தூய்மைப் பணியாளர்களின் எண்ணிக்கை அதி கரிக்கப்பட வேண்டும்.அதுமட்டுமின்றி பம்பிங் நிலையங்கள் சாதாரண காலங்களில் 3 நாளைக்கு ஒருமுறை 3 மணி நேரம் இயங்கினால் கழிவுநீர் தேங்குவது, அடைத்துக் கொள்வது நிகழாது என்று அனுபவமுள்ள அதிகாரிகள் கூறுவது இங்கு கவனிக்கத்தக்கது. ஒரு மண்டலத்தில் 71 பேர் பணியில் இருக்க வேண்டிய இடத்தில் வெறும் 22 பேர் மட்டுமே இருந்தால் அந்தளவு தானே பணி நடைபெறும்.
தமிழ்நாட்டின் கனமழை பாதிப்புக்காக பேரிடர் நிவாரண நிதியிலிருந்து போதுமான நிதி ஒதுக்க வேண்டுமென முதல்வர் மு.க.ஸ்டாலின் விடுத்துள்ள வேண்டுகோளுக்கு ஒத்துழைப்பு நல்குவதாக கூறியுள்ள பிரதமர் மோடி அதை உடனே செயல்படுத்துவது தக்க சமயத்து உதவி யாக இருக்கும். வெள்ளக் காலங்களில் மட்டும் வடி கால் வசதி பற்றி பேசாமல் எல்லாக் காலங்களி லும் வடிகால், வாய்க்கால்கள் ஆக்கிரமிப்புக் குள்ளாகாமல் பார்த்துக் கொள்ள வேண்டியது மிகவும் அவசியம்.
