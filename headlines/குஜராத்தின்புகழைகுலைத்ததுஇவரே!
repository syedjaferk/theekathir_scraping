
குஜராத்தின் புகழை குலைத்தது இவரே!


நமது நிருபர்
ஆகஸ்ட் 29, 2022
8/29/2022 9:45:11 PM



குஜராத்தின் புகழுக்கு களங்கம் விளைவிக்க சதி நடந்ததாக பிரதமர் மோடி தெரிவித்துள்ளார். இந்தியாவில் மட்டுமின்றி உலகளவிலும் குஜ ராத்தின் புகழுக்கு களங்கம் விளைவிக்க சதி  நடந்ததென்றும் அதையெல்லாம் கடந்து குஜராத் மாநிலம் வளர்ச்சி பாதையை தேர்ந்தெடுத்தது என்றும் அவர் கூறியுள்ளார். 
ஆட்சிக்கு வந்து அவர் பிரதமராக பொறுப் பேற்று எட்டு ஆண்டுகள் முடிவடைந்துள்ள நிலையில் 2047ஆம் ஆண்டு இந்தியா வளர்ந்த நாடாக மாறும் என்றும் குறிப்பிட்டுள்ளார். 
உண்மையில் குஜராத்தினுடைய புகழுக்கு களங்கம் விளைவித்தது இவருடைய ஆட்சி தான். தொடர்ந்து குஜராத்தின் நற்பெயரை கெடுக்கும் வேலையை இவருடைய கட்சி தலைமையிலான மாநில ஆட்சிதான் செய்து வருகிறது.
2002ஆம் ஆண்டு நடைபெற்ற சிறுபான்மை இஸ்லாமிய மக்களுக்கெதிரான மிகப் பெரிய வன்முறைக்கு ஆதரவாக இருந்தது இவரு டைய ஆட்சிதான். அப்போது பிரதமராக இருந்த வாஜ்பாய் எந்த முகத்தை வைத்துக் கொண்டு வெளிநாடுகளுக்கு செல்வேன் என்று கூறினார். இது உலகளவில் இவருடைய ஆட்சிக்கு தரப்பட்ட ‘நற்சான்றிதழ்’.
குஜராத்தில் கட்டவிழ்த்துவிடப்பட்ட மதரீதி யான வன்செயல்களின் போது 20 ஆயிரம் இஸ்லா மியர் வீடுகள் மற்றும் கடைகள், 360 மசூதிகள் இடித்து தரைமட்டமாக்கப்பட்டன. 15 லட்சம் மக்கள் சொந்த வீடுகளை விட்டு வெளியேறினர். ஆயிரக்கணக்கானோர் படுகொலை செய்யப் பட்டனர். இதற்கெல்லாம் துணை நின்றதோடு, உண்மையை மூடி மறைத்தவர்கள் யாரோ அவர்கள்தான் குஜராத்தின் நற்பெயருக்கு களங்கம் விளைவித்தவர்கள். அவர்கள் யாரென்று அப்போதைய முதல்வர் மோடிக்கும், மாநில உள்துறை அமைச்சராக இருந்த அமித்ஷாவுக்கும் நன்றாகத் தெரியும்.
குஜராத் வன்முறையில் பாதிக்கப் பட்டவர்களுக்கு உரிய நீதி கிடைக்கவிடாமல் கெடுத்தது யார்? காவல்துறை துவங்கி நீதித்துறை வரை வளைத்து குற்றவாளிகளை தப்பிக்க விட்டதுயார்? அவர்கள்தான் குஜராத்தின் புகழை குலைத்தவர்கள்.
இன்று வரை அந்த அநீதி தொடர்கிறது. அப்போது நடந்த கொடுஞ்செயல்களின் போது பில்கிஸ் பானு மற்றும் அவரது குடும்ப பெண் களை கும்பல் பாலியல் வன்முறைக்கு உள்ளாக்கி யவர்கள். அந்தக் குடும்பத்தினரை கொலை செய்தவர்கள் இப்போது சுதந்திர தின பவள விழாவையொட்டி ஆயுள் தண்டனையிலிருந்து விடுவிக்கப்பட்டிருக்கிறார்கள். இதைக் கண்டு உலகமே அதிர்ச்சியடைந்துள்ளது. 
இதுதான் குஜராத்தின் புகழை கெடுக்க நடந்த சதிகளின் வரலாறு. இதன் மைய புள்ளி யாக இருந்துவிட்டு யாரை குறை சொல்கிறார் நாட்டின் பிரதமர்? 
