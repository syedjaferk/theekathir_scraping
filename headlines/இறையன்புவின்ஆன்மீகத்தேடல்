
இறையன்புவின் ஆன்மீகத் தேடல்


நமது நிருபர்
ஜூலை 1, 2019
7/1/2019 12:00:00 AM



உலகலாவிய எழுத்துத்திறன், அறிவியல்பூர்வ சொற்பொழிவு என பன்முகத்தன்மை கொண்ட முனை வர் வெ.இறையன்பு எழுதியிருக்கும் நூல் எது ஆன்மீகம். ஆன்மீகம் குறித்த முற்போக்குப்பார்வையோடு  சொற்பொழிவின் தொகுப்பாக இது வெளியிடப்பட்டுள்ளது. எந்த மதத்தை சார்ந்தவராக இருப்பினும் அவர்களது ஆன்மீகம் எப்படி இருக்கவேண்டும் என்ற தெளிவான சிந்தனைச்செறிவோடு கூறியுள்ள இறையன்பு, ஈரோடு புத்தகத்திருவிழாவில் வாசித்த புத்த கங்கள், அதனூடே கிடைத்த அனுபவம், சர்வதேச புத்தகங்களை ஆய்வு செய்தது, அவற்றின் வெளிப்பாடாக இந்நூல் தொகுக்கப்பட்டுள்ளது. உலக நாடுகளின் ஆட்சி அதிகாரத்தில் மாற்றத்தை ஏற்படுத்திய மார்க்சியம்,  சேகுவேராவின் போர்க்கலை, மேற்கத்திய இலக்கி யங்கள், உலக நாடகங்கள், நிறவெறி, விடுதலை, பரிணாம வளர்ச்சி, பொதுவுடமை, கடவுள் மாயை, புரட்சி, போராட்டங்களை முன்னிறுத்திய புத்தகங்களை கூர்ந்து வாசித்ததன் சுகம் அவரது இத்தொகுப்பில் தெரி கிறது.  எந்த உணர்வு நம்மை விடாது இயக்குகிறதோ அதனைத் தேடி அறிந்துகொள்ளும் அறிவே ஆன்மீகம். இது  அறிவுத்தேடலின் ஒரு வகை. இந்த ஆன்மீக உணர்வு ஒருவித மான இயல்பு. ஆன்மீகத்தில் மெய்ஞானம் என்பது அறிவில் தெளிவு, அறிவியல் பூர்வ ஞானத்தைக் கொண்டவர்கள் அறிவுஜீவிகள். இவர்கள் நிரூபிக்கப்படாத எதையும் நம்பமறுப்பவர்கள். அதேவேளையில் மாயையிலிருந்து விடுபட்டு ஞானத்தை நோக்கி செல்வதே ஆன்மீகம் என்று ஒருவகை அறிஞர்களால் சொல்லப்படு கிறது. இந்து, முஸ்லிம், கிறிஸ்தவர், சீக்கியர், பௌத்த மதங்களின்  கடவு ளின் பெயரால் நடத்தப்படும் தீவிர வாதங்கள் ஒரு பக்கம் நடந்து கொண்டே இருக்கிறது, சமூக ஏற்றத்தாழ்வுகளாக கருதப்படும் சாதியக்கொடுமைகளிலிருந்து சமூக விடுதலைக்கு குறுக்கே மேற்சொன்ன கடவுளர்களின் அடியாட்கள்  நிற்பதை நாம் விமர்சிக்க முடிகிறதா?. ஆஸ்தி + அகம் = ஆஸ்திகம் என்பது நம்பிக்கை கொண்ட குணம். நான் + ஆஸ்தி+அகம்= நாஸ்திகவாதி என்பது நம்பிக்கை அற்ற  குணமாக கருதப்படுகிறது. தற்போது ஆன்மீகம் அரசியலாகவும் , நல்ல வர்த்தக மாகவும் மாற்றப்பட்டு வருகிறது. நாஸ்திகம் என்பதை மத நிறுவனங்கள்  தவறான செயல்பாட்டு முறையாக மக்கள் மத்தியில் கட்டமைத்து வருகின்றன. இதைத்தான் நூலாசிரியர் நறுமணத்தை நுகராதவர்களுக்கு நாற்றத்திற்கும் துர்நாற்றத்திற்கும் வித்தியாசம் தெரியாமல் போகிறது என்று சாடியுள்ளார். சிறு உயிரினத்திற்காக வாசலில் இடப்படும் மாக்கோலம் தற்போது மையிட்ட ரசாயனக்கோலமாக மாறியதை ஒப்பிடுகிறார். இந்திய மரபில் ஆசிரம தர்மத்தை பிரம்மச்சரியம், கிரகஸ்தம், வானப்ரஸ்தம், சந்நியாசம் என வகைப்படுத்தி மனிதர்கள் பூவுலகையும்,  இயற்கையான வாழ்க்கை முறையையும் எப்படி கையாளவேண்டும் என ஆசிரியர் விளக்குவது அபாரம். தாயுமானவரின் ஆன்மீகத்தை ‘நெஞ்சகமே கோயில் நினைவே சுகந்தம் அன்பே, மஞ்சனநீர் பூசை கொள்ள வாராய் பராபரமே’ என தூய்மையான நினைவுகளால்  உள்ளத்து அன்பால் நிகழ்த்துகிற உன்னத பூசை என்று ரைக்கிறார். மதுகுடித்தால் உடல்வலிபோகும் என்ற தவறான கருத்தைப்போல் போலியான சாமியார்களை நம்பியும்,  காற்றிலிருந்து விபூதி, வாயிலிருந்து லிங்கம் எடுத்து கொடுக்கமாட்டாரா என மக்கள் ஏங்கி நிற்கும் பரிதாபநிலை வந்துவிட்டது. எல்லோருக்கும் மோட்சம் வேண்டும். ஆனால் யாரும் சாகக்கூடாது என்று நினைக்கின்ற மனப்போக்கு இன்றைய ஆன்மீக நம்பிக்கையாளர்களுக்கு வந்துவிட்டதை விமர்சிக்கிறார். சக மக்களை நேசிப்பதும், அவர்க ளின் துயரத்தைத் துடைப்பதுமே உண்மையான ஆன்மீகம் என்ற புரிதலுக்கு மக்களை பயிற்றுவிக்கும் மதத்தலைவர்கள் இன்று அருகிவிட்டனர்.  செய்கிற பணியில் அன்பையும், அக்கறையையும், பொது நலத்தையும், அக, புறத்தூய்மையை யும் சேர்க்கும் போது தான் உண்மை யான தெய்வீகமாக மலர்கிறது. வலிமையானவர் முன்பு மட்டு மன்றி பலவீனமானவர்களிடமும் ஆதரவற்றவர்களிடமும் அன்போடு நடந்து கொள்வதே ஆன்மீகத்தின் நெறி. இந்தியா  அப்படி ஒருவரைத்தான் இதுநாள் வரை தேடிக்கொண்டி ருக்கிறது என்று  ஆசிரியரிடம் சொல்லத்தோன்றுகிறது. நதியைக் கடவுளாக பூஜிக்கும் நாட்டில் தான் அதிக அழுக்கோடு நதிகள் ஓடுகின்றன. பூமித்தாயாய் வணங்கும் நம்நாட்டில் தான் கழிவுகள் கொட்டி அசுத்தம் செய்யப்படுகிறது.  பெண்ணை தெய்வமாக கருதும் ஊரில் தான் பாலியல்வன்கொடுமைக்கு ஆளாக்கப்படும் முரண்கள் உள்ளன. சாதி, மதம், கடவுளின் பெயரால் நிகழ்த்தப்படும் கொடுமைகள் தான் ஆன்மீகத்தின் மரியாதையை சீர்குலைக்கிறது என்கிற வாதத்தை வைக்கும் இறையன்புவின் பதிவு மதிக்கத்தக்கது.   தனது எழுத்தாற்றலாலும், சொற்பொழிவாலும் தன்னை தானே செதுக்கிக்கொள்ளும் சிற்பியை போல இறையன்பு இந்நூலைப் படைத்தி ருக்கிறார்.

எது ஆன்மீகம்
ஆசிரியர் – வெ.இறையன்பு
பதிப்பகத்தார்: நியூ செஞ்சுரி புக் அவுஸ்
41-பி, சிட்கோ தொழிற்பேட்டை,
அம்பத்தூர், சென்னை-600 098.
தொடர்புக்கு-044-28482441 
விலை:ரூ.75. பக்கம்:52
