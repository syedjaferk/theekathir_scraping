
நீதி மறுக்கப்படலாகுமோ?


நமது நிருபர்
ஆகஸ்ட் 30, 2022
8/30/2022 9:22:54 PM



நாடு முழுவதும் உள்ள உயர்நீதிமன்றங்களில் இருபது ஆண்டுகளுக்கு மேலாக நிலுவையில் உள்ள வழக்குகளின் எண்ணிக்கை 2.52 லட்சம் என்று தகவல் வெளியாகியுள்ளது. ஆனால் நாடு முழுவதும் உச்சநீதிமன்றம் உள்ளிட்ட நீதிமன் றங்களில் 2022 மே மாதம் வரை 4.7 கோடி வழக்கு கள் நிலுவையில் உள்ளன என்பது மிகவும் கவலை யளிக்கக்கூடியதாகும்.
இதில் உச்சநீதிமன்றத்தில் மட்டும் நிலுவை யில் உள்ள வழக்குகளின் எண்ணிக்கை 2017 ஏப்ரல் 9 அன்றைய நிலையில் 60 ஆயிரம் ஆகும். தற்போ தைய நிலையில் அவை 77ஆயிரத்திற்கும் மேலாக உள்ளன என்பது குறிப்பிடத்தக்கது. 
பி.ஆர்.எஸ். சட்ட ஆய்வு மையம் நடத்திய ஆய்வு ஒன்றில் 2010 முதல் 2020 வரையிலான காலத்தில் ஆண்டுக்கு 2.8 விழுக்காடு வழக்கு கள் தேக்கமடைந்ததாக கூறப்பட்டுள்ளது. இதில் கீழமை நீதிமன்றங்களில் நிலுவை வழக்குகளின் விகிதம் 87.6 விழுக்காடாகவும் உயர்நீதிமன்றத்தில் நிலுவையில் உள்ளவை 12.3 விழுக்காடாகவும் உள்ளன. இத்தகைய நிலுவை வழக்குகளுக்கான காரணங்களில் நீதிபதிகள் பற்றாக்குறையும் மிக முக்கியமானதாக உள்ளது. 
2021 செப்டம்பர் 1 அன்று உச்சநீதிமன்றத்தின் 34 நீதிபதிகளில் ஒரு இடம் காலியாக இருந்தது. ஆனால் உயர்நீதிமன்றங்களில் 42 விழுக்காடு நீதிபதிகள் இடம் அதாவது 1098க்கு 465 இடங்கள் காலியாக இருந்தன. இன்னும் குறிப்பாக தெலுங்கானா, பாட்னா, இராஜஸ்தான், ஒடிசா, தில்லி நீதிமன்றங்களில் 50 விழுக்காடு நீதிபதி இடங்கள் காலியாக இருந்தன என்பது இதன் மோசமான நிலையை குறிக்கிறது.
நீதிபதிகள் காலியிடங்கள் மட்டுமின்றி நீதித்துறை ஊழியர்கள் உள்ளிட்ட உள் கட்ட மைப்பு வசதிகள் பற்றாக்குறையும் நீதிமன்றங்க ளில் நிலுவை வழக்குகள் அதிகரிப்பதற்கு காரண மாக அமைந்துள்ளன. ஆயினும் சில நீதிமன் றங்களில் அதன் தலைமை நீதிபதி உள்ளிட்ட நீதி பதிகளின் ஆர்வமான செயல்பாடு வழக்குகளின் நிலுவையை பெரும்பாலும் குறைத்துள்ளது.
சென்னை உயர்நீதிமன்ற தலைமை நீதிபதி முனீஸ்வரநாத் பண்டாரி சென்னை உயர்நீதி மன்றம் 121 விழுக்காடு வழக்குகளை முடித்து  சாதனை படைத்துள்ளது என்று கூறியுள்ளது வர வேற்கத்தக்கதே. ஆனால் உச்சநீதிமன்றத்தில் காஷ்மீருக்கு சிறப்பு அந்தஸ்து வழங்கிய 370ஆவது சட்டப்பிரிவு ரத்து செய்யப்பட்டது உள்ளிட்ட மிக முக்கிய வழக்குகள் கூட இன்னும் விசாரணைக்கு எடுத்துக் கொள்ளப்படாத நிலை மிகவும் அநீதியாகும்.  பொதுவாக நீதிவேண்டி வரும் மக்களுக்கு விரைந்து நியாயம் வழங்குவதற்கு உரிய நடவடிக்கைகளை  எடுப்பது தான் நீதிமன்றத்தின்  கடமையாகும். 
ஆனால் நீதிபதிகளுக்கு சலுகை மேல் சலுகைகளை வழங்கிடும் ஒன்றிய பாஜக அரசு நீதித்துறையின் கட்டமைப்புகளை மேம்படுத்த வும் கவனம் செலுத்துவது மிக மிக அவசியமான தாகும். இல்லையெனில் தாமதிக்கப்பட்ட நீதி மறுக்கப்பட்ட நீதி என்பதே நடைமுறையாக அமைந்துவிடும்.
