
பாப்பாத்திகளும் வீரலெட்சுமிகளும்!  -  பி.பாலசுப்பிரமணியன்


நமது நிருபர்
மே 23, 2024
5/23/2024 11:19:18 PM



மதியம் சுமார் 2 மணியளவில் மூன்று முறை பெரும் வெடிச் சத்தம் சுமார் 10கிமீ சுற்றளவுக்கு பரவியது. மனித உயிர் களை கொன்றழித்து விண்ணை நோக்கி கிளம்பி யது கரும் கந்தகப் புகை. பதறிப்போய் குடியிருப்பு களுக்குள், அலுவலகத்திற்குள் இருந்தோர் வீதிகளில் குவிந்தனர். விண்ணை நோக்கி புகை செல்லும் கிழக்கு திசையை நோக்கி மக்கள் விரைந்த னர். மூன்று முறை பெரும் வெடிச்சத்தம் கேட்டதால் அனைவருக்குமே மனம் பதறியது.  சிவகாசி அருகே கீழத்திருத்தங்கல் செங்கமலப் பட்டி கிராமத்தில் தான் விபத்து என உறுதி செய்யப் பட்டது. நாக்பூர் வெடி மருந்துத்துறை அதிகாரிகளின் அனுமதி பெற்ற சுதர்சன் பட்டாசு தொழிற்சாலையில் தான் இந்த பயங்கர விபத்து  எனத்தெரிய வந்தது. சுமார் 15 நிமிடத்திற்குள் ஆம்புலன்ஸ் வந்து விட்டது. 
வெந்து கிடந்த உடல்கள்
சில இளைஞர்கள், கட்டிட இடிபாடுகளுக்கு அருகே சென்றனர். ஆடைகளின்றி உயிருக்கு போராடிக் கொண்டிருக்கும் ஒரு பெண்மணி கிடந்ததை பார்த்ததும் மின்னல் வேகத்தில் இளைஞர்கள் ஆம்பு லன்ஸ்சில் ஏற்றினர். மேலும் ஒரு பெண் உயிருக்குப்  போராடி ஆடைகளோடு நெருப்பில் வெந்து உட்கார்ந்தி ருந்த நிலையில் இருந்ததை பார்த்த இளைஞர்கள் தயங்காமல் சட்டென தனது லுங்கிகளை அவிழ்த்து அப்பெண்ணின் உடலைப் போர்த்தி ஸ்டெரச்சரில் ஏற்றினர். மற்றொரு பெண்ணும் இதே நிலைமை தான். ஆங்காங்கே வேலிகளில் காயப்போட்டிருந்த துணிகளை எடுத்து மேலே போர்த்தி ஆம்புலன்ஸில் அனுப்பிக்கொண்டிருந்த வேளையில் குறுக்கே அங்குமிங்கும் ஒரு பெண் ஓடிக்கொண்டிருந்தார். ‘‘இங்க ஏன் நிக்கிறீங்க, ரோட்டுக்கு போங்க’’என்று சொல்லியும் அவர் கேட்கவில்லை. அதன் பிறகுதான், என் வீட்டுக்காரர காணோம் தேடிக்கிட்டிருக்கேன் என்றதும், ‘‘வந்துருவாரு, நீங்க ரோட்டுக்கு போங்கம்மா’’ என்று கூறியும் அவர் போகவில்லை. அடுத்தடுத்து வேகமாய் வந்து கொண்டிருந்த ஆம்புலன்ஸில் உயிரிழந்த தொழிலாளர்கள் மற்றும் காயம்பட்டவர்களை ஏற்றி அரசு மருத்துவமனைக்கு கொண்டு சென்றார்கள். ஓடித்திரிந்த பெண்ணிடம் காவலர்கள் மருத்துவமனைக்கு வாருங்கள், அங்கே இருக்கிறாரா என்று பார்க்கலாம் என ஆம்புலன்ஸில் அரசு மருத்துவமனைக்கு அழைத்து வந்தனர். வரும் போதே, ‘‘அங்க கண்டிப்பா இருக்க மாட்டார், எப்படியாவது வீட்டுக்கு போயிருப்பார்’’ என புலம்பிக்கொண்டே வந்தார். மருத்துவமனையில் சிகிச்சை பெறும் நபர்களைப் பார்த்தார் அதில் தன் கணவர் இல்லை என்றாலும், மனம்படும்பாட்டை கட்டுக்குள் கொண்டு வரமுடியவில்லை. இந்த நிலை யில்தான் 9பேர் உயிரிழப்பு, 12பேர் படுகாயம் என உறுதி செய்யப்பட்டது. 
வாழ்க்கை இருண்டது
இந்நிலையில் மேலும் உயிரிழப்பு இருக்கிறதா என, விபத்தால் இடிந்து போன பட்டாசுத் தொழிற் சாலைப் பகுதியில் இரவு 9மணிவரை இயந்திரங்க ளை கொண்டு வருவாய்த்துறையினர் தேடிக்கொண்டி ருந்த போது, ஒருகால் மட்டும் இடிபாடுகளில் தெரிந்தது. ஆங்காங்கே சதை சிதறிக்கிடந்தது. உடல் கிடைக்க வில்லை. அந்தப் பெண்ணின் இதயம் துடிதுடித்தது. மனதை கல்லாக்கிக் கொண்டார். ஆனாலும் முடிய வில்லை. தரை மட்டமாகிக்கிடந்த அறைகள் அருகே சட்டையும் ஒருகால் மட்டுமே கிடைத்ததை கண்டெ டுத்த அதிகாரிகள், பாப்பாத்தி என்ற அந்தப்  பெண்ணை அடையாளம் காட்ட சொன்னார்கள்.  நெஞ்சம் பதைபதைத்தது. நா தழுதழுத்தது. அடை யாளம் கண்டார். ‘‘அய்யோ, என் வீட்டுக்காரரோடு கால்தான்’’ என்று சொல்லிக்கொண்டே கதறினார்.  எல்லாம் போச்சே, என்ன விட்டுட்டு சின்னாபின்னமா  சிதறிப் போயிட்டீங்களே என்று அடையாளம் காண் பித்தபடியே கதறித்துடித்தார் பாப்பாத்தி (38). சித றிப்போன அந்தக் கணவரின் பெயர் அழகர்சாமி 40 வயது. இவரோடு மொத்தம் 10 பேர் உயிரிழப்பு என்று அறிவிக்கப்பட்டது. வாழ்வு இருளானது. நம்பிக்கை பொய்யானது, பிள்ளைகளின் எதிர்காலம் குறித்த அனைத்து கவலை களும் கண்முன்னே வந்து நிலைகுலையச் செய்தது. தலையில் அடித்து கதறித் துடித்தார். தனது கண வரின் முகத்தைக்கூட பார்க்க முடியாத நிலை எவ்வளவு கொடூரமானது. பலியான அழகர்சாமிக்கு 12வயதில் ஒரு பெண்குழந்தை, 11வயதில் ஒரு பெண் குழந்தை. கணவர் மட்டுமல்ல, பாப்பாத்தியின் உடன் பிறந்த அக்கா வீரலெட்சுமியும் இதே விபத்தில் பலியா கிப்போனார். வீரலெட்சுமியின் கணவர் சந்திவீரன் காணாமல் போய் 5ஆண்டுகளுக்கு மேலாகி விட்ட தாம்; இவர்களுக்கு 8வயதில் 2பெண் குழந்தைகள், 7வயதில் 1 பெண்குழந்தை உள்ளனர். அந்தப் பெண் குழந்தைகளுக்கு தற்போது அம்மா வும் இல்லை, அப்பாவும் இல்லை. குடியிருக்க சொந்த  வீடு இல்லை.  தற்போது 3 பெண் குழந்தைகளுக்கும் தாய்மாமா என்ற ஒற்றை உறவு மட்டுமே மிச்சம். ஒரே குடும்பத்தில் நான்கு பேர்; அம்மா, மகள், மகளின் மகள் (பேத்தி), மகனின் மகள் (பேத்தி) என உயிர்ப் பலி யாகியிருக்கும் குடும்பமும் உண்டு. சிவகாசி பட்டாசுத் தொழிலின் தீராத இந்த அவலத்திற்கு யார் காரணம்? யார் பொறுப்பு?
தொடர் விபத்துகளும் உயிர்ப்பலியும் ஏன்?
பட்டாசு தொழிற்சாலைக்கான அனைத்து விதி முறைகளும் உரிமையாளர்களுக்கும் முதன்மை ஊழி யரான போர்மேனுக்கும் நன்றாகவே தெரியும். உரிமையாளரும் போர்மேனும் அதிகாலையில் தொழிற்சாலைகளில் வேலை துவங்கும் போது கூடவே இருந்து அனைத்தையும் கண்காணிப்பார்கள்; விபத்துகள் நடைபெறாமல் பாதுகாப்பாக வேலை செய்ய வேண்டும் என்பதை உத்தரவாதம் செய்ய வேண்டிய பொறுப்பினை ஆற்றுவார்கள். இப்போ தும் சில நிறுவனங்களின் உரிமையாளர்கள் இதனைக்  கடைப்பிடித்து வருகிறார்கள் என்பதை யாரும் மறுக்க முடியாது. ஆனால் பலரும் அதை கடைப்பிடிப்ப தில்லை. ஏனென்றால்  பெரும்பகுதி தொழிற்சாலை  உரிமையாளர்கள் தனது தொழிற்சாலையை எப்போது குத்தகைக்கு விடத்துவங்கினார்களோ அப்போதே உரிமையாளர்களுக்கும் தொழிற்சாலைக ளுக்கும் தொழிலாளிகளுக்கும் எவ்வித சம்பந்தமும் இல்லை என்ற நிலை உருவாகிவிட்டது.
விதிமுறை மீறல்களின் உச்சம்
ஒரு ஆலையின் உரிமையாளர் ஆண்டுக்கு ஒரு அறைக்கு ரூபாய் 5 லட்சம் வீதம்- 10அறைகள் என்றால் ரூபாய் 50 லட்சம் குத்தகைக்கு விடுகிறார். ஒரு வேப்பமரத்து நிழல் கூட 1லட்சம் குத்தகையாம். 10 மரம் என்றால் ரூ.10 லட்சம். நிழலைக் கூட விலை பேசியவர்களை இங்கு பார்க்கிறோம். 4பேர் மட்டுமே வேலைசெய்ய வேண்டிய ஒரு அறையில் 8 பேருக்கு மேல் வேலை செய்வது. முதலீடு செய்த ரூபாய் 5லட்சத்திற்கு மேல் பல லட்சங்களை லாப மாக எடுத்திட வேண்டும் என்ற நோக்கில், குத்தகை க்கு எடுத்திருப்போர், இஷ்டத்திற்கு வேலை செய்யும் போக்கு நாளுக்கு நாள் அதிகரித்தது. விதிமுறை களை காற்றில் பறக்கவிட்டனர். இத்தகைய போக்கு களை கடந்த 15ஆண்டுகளுக்கு முன்பே எச்சரித் தோம். ஆனால் அதிகாரிகள் இதனை பொருட்படுத்த வில்லை. அலட்சியம் செய்தார்கள். அதற்கு துணை போனார்கள். இதன் கைமாறாக கையூட்டு, லஞ்ச லாவண்யம் அதிகரித்தது. விளைவு, நாளுக்கு நாள் விபத்தும் உயிர்பலியும் அதிகரித்தது. காயங்களி னால் சித்ரவதைகளும் ஊனங்களும் அதிகமானது. தற்போது உயிர்ப்பலி அடிக்கடி நடைபெறும் தொழிலாக பட்டாசுத் தொழிலை மாற்றிவிட்டனர். தொழிலாளர்களை கொத்துக்கொத்தாக பலி கொடுக்கும் அவல நிலைக்குத் தள்ளி பட்டாசு தொழி லையே நாசம் செய்து வருகின்றனர். இதற்கு முழுகார ணம் நிர்வாக அதிகாரிகளின் அலட்சியமும், மாவட்ட ஆட்சியர் உள்ளிட்ட அரசு நிர்வாகமும் உற்பத்தியா ளர்களும் தான் என்பதை திட்டவட்டமாக கூறலாம்.
விதிமுறைகளை யார் அமலாக்குவது? யார் கண்காணிப்பது?
விபத்து அதிகம் நடைபெறுகிறது என்பதால், தொழிற்சாலைகளை ஆய்வு செய்ய குழு அமைக்க வேண்டும் என போராடிப் போராடித்தான் மாவட்ட ஆட்சியர் குழு அமைத்தார். அந்தக் குழுவும் நேர்மை யாக செயல்பட்டதா? இல்லை. ஆய்வுக்குழு அதிகாரி கள் நேர்மையாக ஆய்வு செய்திருந்தால் தொடர் விபத்துகள் நடக்காமல் தடுக்கப்பட்டிருக்கும். நேர்மையான முறையில் அதிகாரிகள் செயல்பட்டி ருந்தால் குத்தகைக்கு விட்ட உரிமையாளர்களை அடையாளம் கண்டு கடும் நடவடிக்கை எடுத்தி ருப்பார்கள். தொழிலாளர்கள் வருகைப் பதிவேடு கூட இல்லாததைப்பற்றியும், இஎஸ்ஐ, பிஎப் பிடித்தம் செய்யாததையும், அரசு அறிவித்த குறைந்தபட்ச கூலியை அமல்படுத்தாததையும் கண்டுபிடித்தி ருப்பார்கள். இப்படி எதையுமே கண்டுபிடிக்காமல் தங்கள் பாக்கெட் நிரம்பும் வழியை மட்டும் கண்டு பிடித்திருக்கிறார்கள் என்பது தான் உண்மை. THE EXPLOSIVE ACT 1884 (வெடி பொருள் சட்டம்) (4 OF 1884) 9B-3ல் கூறப்பட்டுள்ள விதிமுறைகள்படி, கண்காணிப்பும், கவனமும், அடிக்கடி பயிற்சியும், பாதுகாப்பு வசதிகளும் இருக்க வேண்டும். ஒரு ஆலைக்கு கொடுக்கப்பட்டிருக்கும் உரிமத்தில் குறிப் பிட்ட எண்ணிக்கையில் மட்டுமே தொழிலாளர்கள் வேலை செய்ய வேண்டும்; உரிமையாளர் நடத்துகி றாரா, குத்தகைக்கு விட்டுள்ளாரா? குத்தகைக்கு விட்டி ருந்தால் கடும் நடவடிக்கை எடுத்திட வேண்டும். 
பட்டாசு விபத்தில் மனித உயிர் இழப்பு ஏற்பட்டால், வழக்குப் பதிவு செய்து 3மாதங்கள் வரை சிறைத்தண்ட னை அல்லது அபராதம்; இரண்டும் விதிக்கப்படலாம். 9-c இல் நிறுவனங்களால் நடைபெறும் குற்றங்கள் விதிஎண்(1)ன் கீழ், ஒரு நிறுவனம் ஒரு குற்றத்தைச் செய்யும் போதெல்லாம் அந்தக்குற்றத்துக்கு நிறுவ னத்தை நடத்துபவர் தான் பொறுப்பு; அவர்தான் குற்ற வாளி. அதற்கேற்ப அவர் தண்டிக்கப்பட வேண்டும்.  இப்படி இன்னும் ஏராளமான விதிமுறைகள் உள்ளன.  இதனை அமலாக்கிட வேண்டிய துறை சார் அதிகாரிகளும் காவல்துறையும் இதுவரை விபத்து நடைபெற்ற ஆலையின் உரிமையாளருக்கு தண்டனை பெற்றுத்தரும் வகையில் வழக்குப் பதிவு செய்ததில்லை. தண்டனையும் பெற்றுத் தந்ததே  இல்லை. சட்டப்படியான நடவடிக்கை எடுக்கப் பட்டிருந்தால் நூற்றுக்கணக்கான உயிர்ப்பலிகள் நிச்சயம் நடக்காமல் தடுத்திருக்க முடியும். பல குடும்பங்கள் அனாதையாய் நின்றிருக்காது. 
பாதுகாப்பான  தொழிலாக மாற்ற முடியும்!
தற்போது மாவட்டஆட்சியரால் 4சிறப்புக்குழுக்கள் அமைக்கப்பட்டிருப்பது வரவேற்கத்தக்கது. ஆய்வுக்குழுக்கள் ஆய்வின் போது உரிமையாளர்கள் தவறு செய்திருந்தால் அதனை சரிசெய்திடும் வகை யில் அந்த ஆலையின் உரிமையாளரை கடும் எச்சரிக்கை செய்வதும் உடனடியாக தொழிலாளர் கள் அனைவருக்கும் சம்பளத்துடன் கூடிய பயிற்சி களையும் விழிப்புணர்வையும் பாதுகாப்பையும் உத்தரவாதப்படுத்திடும் வகையில் அதனை சரி செய்வதும் அதனை மேம்படுத்திடவும்; வரும்  காலங்களில் பழைய தவறுகளை நிறுவனம் சரி செய்துள்ளதா என்பதை ஆய்வு செய்து, மீறியிருந் தால் நடவடிக்கை என்பதாக இருக்க வேண்டும்.  பட்டாசு தொழிற்சாலை உரிமையாளர்கள் தொழில் பாதுகாப்பையும்  விதிமுறைகளையும் சரியாக அமலாக்கினால் பட்டாசுத் தொழில் பாதுகாப்பானதே.  இன்னும் நூறாண்டுகளைக் கடந்தும் தொழிலாளர்க ளுக்கு என்றென்றும் வாழ்வளிக்கக்கூடியதே!
கட்டுரையாளர் : சிபிஐ(எம்) விருதுநகர்
 மாவட்டக்குழு உறுப்பினர், சிவகாசி

 
