
மழையால் நிலைகுலைந்த ரப்பர் தொழில் தொழிலாளி-விவசாயி வாழ்வாதாரம் பாதிப்பு -    அருமனை ரமேஷ்


நமது நிருபர்
மே 22, 2024
5/22/2024 10:48:20 PM



அருமனை, மே.22 - கன்னியாகுமரி மாவட்டத்தில் தொடர்ந்து கோடை மழை பெய்து  வருவதால் ரப்பர் பால் வடிக்கும்  தொழில் கடுமையாக பாதிக்கப் பட்டுள்ளது. இதனால் ரப்பர் விவசாயி களும் தொழிலாளிகளும் வாழ்வாதா ரம் பாதிக்கப்பட்டு வருவாய் இழந்துள்ளனர்.
கன்னியாகுமரி மாவட்டத்தின் முக்கியமான விவசாயங்களில் ஒன்று ரப்பர் விவசாயம். இதை நம்பி ஏராள மான விவசாயிகளும் பால்வடிக்கும் தொழிலாளரகளும் உள்ளனர். 
குறிப்பாக விளவங்கோடு, திரு வட்டார், கல்குளம் ஆகிய தாலுகாக் களில் அடங்கியுள்ள பகுதிகளில் முக்கிய வாழ்வாதாரமாக ரப்பர் விவ சாயம் உள்ளது.  ரப்பர் செடிகள் நட்டு  ஏழு ஆண்டுகளுக்குப் பின்பே பலன் தருகிறது. ஒன்றிய பாஜக அரசின் இறக்குமதி கொள்கையால் ரப்பருக்கு போதிய விலை கிடைக்காமல் ஏற்கனவே பாதிக்கப்பட்டுள்ளனர். தற்போது மழையால் மேலும் பாதிப்பு ஏற்பட்டுள்ளது.
கடந்த காலங்களில் விவசாயிகள், குறிப்பிடும் காலங்களில் மட்டும் பால்  வடிக்கும் தொழில் நிறுத்தம் செய்யப் பட்டது. 30 இல் இருந்து 45 நாட்களுக் குள் ஆண்டுக்கு ஒருமுறை ரப்பர்  மரத்திற்கு விடுமுறை அளிக்கப்படு கிறது. ஆனால் தற்போது பால் வடிக்கும் மரங்களில் பருவநிலை மாற்றத்தால் 45 நாட்கள் என்பது மாறி 90 நாட்கள் கடந்த பின்பும் மரங்களி லிருந்து பால் வடித்து எடுக்க இயலாத சூழ்நிலை உருவாகியுள்ளது. 
தற்போது ஒரு சில ரப்பர் தோட்டங்களில் பால் வடிக்கும் தொழில்கள் துவங்கியிருந்தாலும் வெயில் அதிகமானதால் பால்  குறை வாகவே கிடைத்து வந்தது. பால் வெட்டு கூலிக்கு கூட வருவாய் கிடைக் காததால் பல ரப்பர் தோட்டங் களில் பால் வடிக்கும் தொழில் துவங்கா மலே உள்ளது. இந்நிலையில் தற்போது மலையோர பகுதிகளில் தொடர்ச்சியாக மழை பெய்து வருவ தால் பால் வடிக்கும் தொழில் முற்றி லும் நிறுத்தப்பட்டுள்ளது. 
சிறு குறு தோட்டங்களில் பால்  வடிக்கும் தொழில் நிறுத்தப்பட்ட தால் ரப்பர் விவசாயிகள் பாதிக்கப் பட்டதோடு தொழிலாளிகளும் கடுமை யாக பாதிக்கப்பட்டுள்ளனர். ரப்பர் விவ சாயம் பாதிக்கப்படுகின்ற போது குமரி மாவட்டத்தின் மொத்த பொருளாதாரத் திலும் வீழ்ச்சி ஏற்படுகிறது.  ரப்பர் விவசாயத்தை நம்பி குமரி மாவட்டத் தின் அனைத்து வணிக நிறுவனங் களும் சிறு குறு வணிக நிறுவனங் களும் செயல்படுகின்றன.
தற்போது கோடை விடுமுறைக்கு பிறகு கல்வி நிறுவனங்கள் திறக்கப்பட இருப்பதால் குழந்தைகளின் கல்விச் செலவுக்கு பணம் இல்லாமல் விவ சாயிகளும் தொழிலாளிகளும் மிகவும் கவலையில் உள்ளனர். மீன்பிடி தடைக் காலத்தில் அளிக்கப்படும் நிவாரணம் போல் சிறு குறு ரப்பர் விவசாயிகளுக் கும் தொழிலாளர்களுக்கும் அரசு நிவாரணம் வழங்கி பாதுகாக்க வேண்டும் என்பதே இவர்களது கோரிக்கையாகும்.
-    அருமனை ரமேஷ்
