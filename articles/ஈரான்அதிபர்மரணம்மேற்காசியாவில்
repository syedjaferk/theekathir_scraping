
ஈரான் அதிபர் மரணம் மேற்காசியாவில் தாக்கத்தை ஏற்படுத்துமா? -டி.சந்தியா


நமது நிருபர்
ஜூன் 18, 2024
6/18/2024 10:38:54 PM



ஈரானில் மே 19 அன்று நிகழ்ந்த ஹெலிகாப்டர் விபத்தில் அதிபர் இப்ராஹிம் ரைசி மற்றும் வெளி யுறவுதுறை அமைச்சர் அமீர் அப்துல்லா ஹியன் உட்பட 8 பேர் இறந்தது மேற்காசியா முழுவதும் அதிர்ச்சி அலைகளை ஏற்படுத்தியது. மேற்கு ஆசியாவில் பதற்றங்கள்  அதிகமாக உள்ள காலகட்டத்தில் குறிப்பாக ஏப்ரலில் இஸ்ரேல் மீது ஈரான் முதன்முறையாக நேரடி தாக்குதலை நடத்திய பிறகு  இந்த விபத்து நிகழ்ந்துள்ளது.  காசாவில் ஹமாஸ் மற்றும் இப்பகுதியில்  இஸ்ரேலுக்கு எதிராக செயல்படும் அரசு சார்பற்ற போராளிகளுக்கு ஈரான் ஆதர வளித்து வருகிறது. மேலும் உள்நாட்டில், அதிபர்ரைசி ஆட்சிக்கு  சமீ பத்திய ஆண்டுகளில் எதிர்ப்புகள் அதி கரித்து வருகின்றன. இப்போது, இந்த நிச்சயமற்ற நிலையில் ஈரான் புதிய அதிபரை தேர்ந்தெடுக்க வேண்டி யுள்ளது.
ஈரானில் மக்களால்  நேரடியாக தேர்ந்தெடுக்கப்படும் பிரதிநிதிகள் குறைவாக உள்ள நாடாளுமன்றம் இது. தேர்ந்தெடுக்கப்பட்ட ஜனாதிபதி யின் பங்கு  மதத்தலைவரால் நியமிக்கப்படும் ஈரான் உயரிய தலை வருடன் செய்யத் அலி உசைனி கமேனி (சுப்ரீம் லிடர்) ஒப்பிடும் போது குறைவாகவே உள்ளது. அர சாங்கத்தின் அன்றாட விவகாரங்களை நடத்துவதே ஜனாதிபதியின் முதன்மைப் பொறுப்பாகும், அதே சமயம் முக்கியமான கொள்கைகள் மற்றும் நீண்ட கால உத்திகள் குறித்த முடிவுகள் உயரிய தலை வரால் எடுக்கப்படுகின்றன. ஆனால் இந்தக் கொள்கைகளை எவ்வாறு நடைமுறைப்படுத்துவது என்பது குறித்து ஜனாதிபதிக்கும் அவரது அரசாங்கத்திற்கும் ஒரு முரண்பாடு உள்ளது. கடந்த காலங்க ளில்  ஈரான் ஜனாதிபதிக்கும்  மதத்தலை வர் தலைமையிலான அரசு நிர்வாகத்திற்கும் இடையே உரசல்கள் இருந்துள்ளன.  
2021ல் ஜனாதிபதியாக தேர்ந்தெடுக்கப்பட்ட இப்ராஹிம் ரைசி மற்றும் அந்நாட்டின் வெளியுறவுத் துறை அமைச்சர் அமீர் அப்துல்லா கால கட்டத்தில் ஈரான் ரஷ்யா, சீனா ஆகிய நாடுகளுடன் உக்திசார் மற்றும் பொருளாதார ஒத்துழைப்பு ஒப்பந்தத்தை செய்துகொண்டது. ரைசி ஆட்சிக்காலத்தில் இஸ்ரேலுக்கு எதிராக கடுமையான கொள்கைகளை கடைபிடிப்பது எனவும் ஈரான் முடிவு செய்தது. இதன் தொடர்ச்சியாக இஸ்ரேல்மீது ஏவுகணை மற்றும் ட்ரோன்  தாக்குதல்களையும் அது நடத்தியது.
ரைசியின் திடீர் மரணம் ஈரானின் வெளியுறவுக்கொள்கையில் பெரிய அளவில் மாற்றங்களை கொண்டு வராது. ஜனாதிபதி மரணத்தால் அரசு நிர்வாக செயல்பாடுகள் தடைபடாது என்று ஏற்கெனவே உயரிய தலைவர் செய்யத் அலி உசைனி கமேனி அறிவித்துவிட்டார். அதேநேரத்தில் ரைசிக்கு நிகரான ஒருவரை ஜனாதி பதியாக தேர்ந்தெடுப்பதில் சவால்கள் எழக்கூடும்.
ஈரானில் புரட்சி ஏற்பட்ட 1979 ஆம் ஆண்டுக்கு பின்னர் ஈரானுடன் இந்தியா நல்லுறவை பராமரித்து வரு கிறது. அமெரிக்கா, ஈரான் மீது விதித்துள்ள பொருளாதார  தடை களையும் மீறி இந்தியா ஈரான்நாட்டில் சபஹர் துறைமுக கட்டுமானத்தில் அதிகளவில் முதலீடுகளை செய்தது.  ரைசி பதவியேற்பு விழா விலும்இந்தியாவின் சார்பில் வெளி யுறவுத்துறை அமைச்சர் கலந்து கொண்டார். செங்கடல் பகுதியில் ஈரான் ஆதரவு பெற்ற ஹாவுத்தி கிளர்ச்சியாளர்கள் வணிக கப்பல்கள் மீதுதாக்குதல் நடத்திய போதிலும் அவர்களுக்கு எதிரான தாக்குதல் நடவடிக்கையில் ஈடுபட அமெரிக்கா தலைமையில் அணி சேர இந்தியா மறுத்துவிட்டது. சபஹர் துறைமுகத்தை மேலும் மேம்படுத்தவும் அங்குள்ள இரண்டு முனையங்களில் ஒன்றை இயக்கவும் இந்தியா ஈரானுடன் நீண்டகால ஒப்பந்தத்தில் இந்தியா கையெழுத்திட்டுள்ளது. எனவே ஈரானுடன் உறவை நல்ல முறை யில்பராமரிக்கவே இந்தியா விரும்புகிறது.
 -டி.சந்தியா
