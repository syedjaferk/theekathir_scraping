
அன்பிற்குரிய  தோழர் சீத்தாராம் -பினராயி விஜயன்


நமது நிருபர்
செப்டம்பர் 14, 2024
9/14/2024 10:55:03 PM



தோழர் சீத்தாராம் யெச்சூரியின் மறைவு இந்திய ஜனநாய கத்திற்கும் மதச்சார்பற்ற அரசியலுக்கும் பொதுவாகவும், தொழி லாளர் வர்க்கத்தின் புரட்சிகர இயக்கத்திற்கு குறிப்பாகவும் பெரும் அடியாகும்.
நமது அன்பிற்குரிய தோழர் சீத்தாராம் யெச்சூரியின் மறைவால் நான் ஆழ்ந்த துயரத்தையும் பேரதிர்ச்சியும் அடைகிறேன். அவர் ஒரு சிறந்த மார்க்சிய சித்தாந்தவாதி. கடந்த 9 ஆண்டுகளாக சி.பி.ஐ(எம்) பொதுச் செயலாளராக, கட்சியின் மிகவும் கடின மான காலகட்டங்களில் கட்சியை வழிநடத்தி முன்னேற்றியுள்ளார்.
தோழர் சீத்தாராம் தேசிய அவசரநிலை க்கு எதிராக மாணவர் தலைவராக முன்ன ணிக்கு வந்தார். ஜவஹர்லால் நேரு பல் கலைக்கழக மாணவர் பேரவைத் தலை வராக, அவசரநிலையின் பின்னணியில் நடந்த கொடூரங்களைக் கண்டித்து, மாண வர்களை பிரதமர் இந்திரா காந்தியின் அலு வலக இல்லத்திற்கு அழைத்துச் சென்று, ஜே.என்.யூ வேந்தர் பதவியிலிருந்து அவரது ராஜினாமாவைக் கோரும் அளவிற்கு துணிச்சல் மிக்கவராக இருந்தார். இன்று வரை, தொடர்ந்து மூன்று முறை ஜே.என்.யூ. மாணவர் பேரவைத் தலைவராகத் தேர்ந்தெடுக்கப்பட்ட ஒரே நபர் அவர்தான்.
33 வயதிலேயே, தோழர் சீத்தாராம் கட்சி யின் மத்தியக் குழு உறுப்பினராகத் தேர்ந்தெ டுக்கப்பட்டார். 40 வயதில் சி.பி.ஐ(எம்) அரசியல் தலைமைக்குழு உறுப்பினரானார். மாறிவரும் சர்வதேச மற்றும் தேசிய சூழ்நிலைகளில் சி.பி.ஐ(எம்)இன் அரசியல் உத்தி மற்றும் நடைமுறை உத்தியை உரு வாக்குவதில் முக்கிய பங்காற்றினார்.
தோழர் சீத்தாராம் மிகவும் படித்தவர். இந்திய வரலாறு, சமூகம், கலாச்சாரம், அரசி யல் மற்றும் நடப்பு விவகாரங்கள், சர்வதேச உறவுகள் ஆகியவற்றில் அவருக்கு நல்ல ஞானம் இருந்தது. அவரது பொதுப் பேச்சுத் திறன் சிறப்பானது, அவரது சொற்பொழிவு களும் உரைகளும் எப்போதும் பெரும் பார்வையாளர்களை ஈர்த்தன. மார்க்சியம், லெனினியம் மற்றும் இயக்கவியல் பொருள் முதல்வாதத்தின் கோட்பாடுகளை மிகவும் சாதாரண மக்களும் புரிந்து கொள்ளும் வகையில் விளக்கும் இயல்பான திறன் அவ ருக்கு இருந்தது. அவரது கட்சி வகுப்புகள், குறிப்பாக மாணவர்களாலும் இளைஞர்களா லும் பெரிதும் விரும்பப்பட்டன.
தோழர் சீத்தாராம் உண்மையிலேயே மக்களின் நாடாளுமன்ற உறுப்பினர்.  மாநி லங்களவை உறுப்பினராக இரண்டு முறை பதவி வகித்தபோது, நாட்டின் சாதாரண மற்றும் ஏழை மக்களைப் பாதிக்கும் பிரச்ச னைகள் நாடாளுமன்றத்தில் முதலில் விவா திக்கப்படுவதை எப்போதும் உறுதி செய்தார். உண்மையில், ஒடுக்கப்பட்டவர்கள் மற்றும் பின்தங்கியவர்கள் மீதான அவரது அக் கறை, ஐக்கிய முற்போக்கு கூட்டணி - 1ன் போது அவர் உருவாக்க உதவிய குறைந்த பட்ச பொது திட்டத்தில் மிகச்சிறப்பாக பிரதி பலித்தது. அவையில் அவரது தலையீடுகள் அனைவராலும் ஆர்வத்துடன் கவனிக்கப் பட்டன.
எதிர்க்கட்சித் தலைவராக, பல சந்தர்ப் பங்களில் பொது நலனுக்காக பல்வேறு அர சியல் கட்சிகளின் தலைவர்களை ஒன்றி ணைக்க தோழர் சீத்தாராமால் முடிந்தது. பரந்த அளவிலான பிரச்சனைகளில் ஒரு மித்த அரசியல் கருத்தை உருவாக்குவதில் அவர் ஓர் உண்மையான அரசியல்வாதியாக நின்றார். அவருக்கு தேசிய நலன் என்பது, நாட்டு மக்களின் நலன் என்று பொருள்படும், அவர்களின் நலனைப் பாதுகாக்க அவர் அனைத்து வழிகளையும் ஆராய்வார்.
இந்திய ஜனநாயகம் நிலைத்திருக்க வேண்டுமெனில், அதன் மதச்சார்பற்ற - கூட்டாட்சித் தன்மை பாதுகாக்கப்பட வேண்டும் என்றும், நாட்டின் அனைத்துப் பிரி வினரும் அதன் விவகாரங்களை நிர்வகிப்ப தில் சமமான வாய்ப்பு கொண்டிருக்க வேண் டும் என்றும் தோழர் சீத்தாராம் உறுதியாக நம்பினார். நமது ஜனநாயகம் வெளிப்படை யாக இல்லாவிட்டால், அது ஒருபோதும் நலிந்தோர் மற்றும் ஏழைகளுக்கு ஆதர வாக செயல்படாது என்பதிலும் அவர் உறுதி யாக இருந்தார். 370வது பிரிவு ரத்து, குடியுரி மைத் திருத்தச் சட்டம், தேர்தல் பத்திரங்கள் போன்ற பிரச்சனைகளில் சி.பி.ஐ(எம்)இன் நிலைப்பாடுகளும், கட்சியின் பொதுச் செய லாளராக அவற்றை உச்சநீதிமன்றம் வரை கொண்டு சென்று அவர் நடத்திய போராட் டங்களும் அந்த நம்பிக்கையை வெளிப் படுத்துகின்றன.
நவதாராளமயக் காலகட்டத்தில், தொழி லாளர்கள் மற்றும் விவசாயிகள் தொடர்பான பிரச்சனைகள் குறித்த தோழர் சீத்தாராமின் மதிப்பீடுகள் மிகச் சரியானவை. சமீப ஆண்டுகளில், அவர்களின் துயரங்களை முதன்மைப்படுத்துவதில் அவரது தலை யீடுகள் வரலாற்று முக்கியத்துவம் வாய்ந்த வை. கேரளாவின் இடது ஜனநாயக முன் னணி அரசைப் பொறுத்தவரை, கடந்த 8 ஆண்டுகளாக அவரது வழிகாட்டுதலையும் ஆதரவையும் நாங்கள் எப்போதும் நம்பியி ருந்தோம். அவரது இல்லாமையில், அது பெரிதும் இழப்பாக இருக்கும்.
சி.பி.ஐ(எம்) மத்தியக் குழு மற்றும் அரசி யல் தலைமைக் குழுவில் தோழர் சீத்தாராமு டன் பணியாற்றும் வாய்ப்பைப் பெற்றதை நான் தனிப்பட்ட பெருமையாகக் கருதுகி றேன். தனிப்பட்ட இழப்புகளின் நடுவிலும், கட்சியும் சமூகமும் அவரிடம் அளித்த பொறுப் புகளை நிறைவேற்றுவதில் எப்போதும் றுதியுடன் இருந்தார். அவரது மறைவு ஒரு ஆழமான தனிப்பட்ட இழப்பு மட்டுமல்ல, இந்திய மற்றும் சர்வதேச கம்யூனிஸ்ட் இயக் கங்களுக்கும் பெரும் இழப்பாகும்.
இந்த தீவிர துக்க நேரத்தில், அவரது குடும்பத்தினர், நண்பர்கள், நல்லெண்ணம் கொண்டவர்கள், சி.பி.ஐ(எம்) உறுப்பினர்கள் மற்றும் ஆதரவாளர்களுக்கு எனது ஆழ்ந்த இரங்கலை தெரிவித்துக் கொள்கிறேன்.
அன்பு தோழரே, செவ்வணக்கம்!
