
அயோத்தியின் வரலாறு மதவெறி அல்ல; மத ஒற்றுமையும் மாபெரும் எழுச்சியுமே!  -  ம.பாலசுப்பிரமணியன்


நமது நிருபர்
மே 28, 2024
5/28/2024 10:31:57 PM



ஆர்.எஸ்.எஸ் - பாஜகவின் இந்துத்துவா அரசி யல் திட்டத்திற்கு இந்தியாவின் பன்முகத் ்தன்மை பெரும் தடைக்கல்லாக இருக்கி றது. எனவே, இந்திய குடிமைச் சமூகத்தை மதரீதியில் இந்துக்களாக வகைப்படுத்தப்பட்டவர்களை ஒரு முகத்தன்மை கொண்ட அடையாளத்தின் கீழ் ஒரு பக்க மும், முஸ்லிம்களை மறுபக்கமுமாக செங்குத்தாக பிளப்பது அவர்களுக்கு அவசியமாகிறது. அயோத்தியில் ‘பாலராமர்’  கோவிலைக் கட்டி யெழுப்பியுள்ளதன் மூலம் அதற்கான அஸ்திவா ரத்தை ஆர்.எஸ்.எஸ் - சங்பரிவாரம் அமைக்க முயன்றுள் ளது. தற்போதைய தேர்தலில் களநிலவரங்கள் மக்க ளின் அடிப்படை பிரச்சனைகளை முன்னுக்கு கொண்டு வந்த போதிலும், மோடி - அமித்ஷா வகையறா அயோத்தி ராமர் கோவிலை மையமாக வைத்தே தேர்தல் பரப்புரை ஆற்றி வருகின்றனர். அதன்மூலம்  அயோத்தியை இந்துத்துவா அரசியலின் குறியீடாக மாற்ற முனைந்துள்ளனர். ஆனாலும் இந்திய வரலாற்றில் அயோத்திக்கென்று மங்கா புகழ் பெற்ற வரலாறு ஒன்று உள்ளது. அதைப் பற்றிக் காண்பதே இக்கட்டுரையின் நோக்கமாகும்.
அயோத்தியில்  மையம் கொண்ட புரட்சி!
அடிமை இந்திய வரலாற்றில் 1857 - 58-ல் நடை பெற்ற சிப்பாய்களின் எழுச்சிக்கு ஒரு மகத்தான இடமுண்டு. இதனை ‘எழுச்சி’  என்று பிரிட்டிஷ் வர லாற்று ஆய்வாளர்களும், வெறும், ‘கலகம்’  என்று குறிப்பிடுகின்ற பிரிட்டிஷ் மற்றும் இந்திய வரலாற்று ஆய்வாளர்களும் உண்டு. சிப்பாய் புரட்சியானது 1857- ஆம் ஆண்டு மே மாதம் 10-ஆம் தேதி மீரட்டில் துவங்கி வட இந்தியாவின் பெரும்பகுதியில் பரவி தில்லியில் முடிவுக்கு வந்தா லும், புரட்சி மையம் கொண்டதும் - அதன் உச்சத்தை அடைந்ததும் அயோத்தியில் தான்! ‘அயோத்தி மக்களின் போராட்டம் மட்டுமாவது ஒரு சுதந்திரப் போராக சித்தரிக்கப்பட வேண்டும்’ எனவும்;    ‘அயோத்தியில் நிகழ்ந்த இப்போராட்டம் நன்கு வளர்ச்சி அடைந்த முற்றிய நிலையில் நடந்த தாகும். மிக விரிந்த அடிப்படையில் ஆழமாக வேரோடி யும், வலிமையோடும் இருந்தது’ எனவும் அப்போதைய பிரிட்டிஷ் ராணுவ கர்னல் மல்லேசன் குறிப்பிடுகிறார். 
எழுச்சிக்கான காரணங்கள்
அயோத்தியை (பைசாபாத் மாகாணம்) 18-ம் நூற்றாண்டின் இடைக்காலத்திலிருந்து பிரிட்டிஷ் கிழக் கிந்தியக் கம்பெனியானது இரட்டை ஆட்சி முறை யில் நிர்வகித்து வந்தது. (அயோத்தியில் அப்போது நவாப் வசீரின் ஆட்சி நடைபெற்று வந்தது. அவரைப் புறக்கணித்து கம்பெனியார் ஆட்சி நடத்தி வந்தனர்.) இதனால், அயோத்தியைச் சார்ந்தவர்கள் மட்டுமல் லாது வட இந்தியாவில் இருந்த எல்லா முசல்மான்க ளும் (முஸ்லிம் அரசர்கள்) மனக்கசப்பும் ஆத்திரமும் அடைந்திருந்தனர் என ஆவணங்கள் தெரிவிக்கின்றன.  மேலும், ஆங்கிலேய கணக்குத்துறை அதிகாரி ரெஸிடெண்ட் லோவின் மதிப்பீட்டின்படி 70000 பேரைக் கொண்ட அயோத்தி நவாப்பின் படை கலைக்கப் பட்டது. இது பிரிட்டிஷ் சட்டத்திற்கு உட்பட விரும்பாத பெரும்பகுதியான மக்களை அயோத்தியில் நிலைகுலைந்து திரியும்படி செய்தது. அயோத்தியில் இருந்த குடும்பங்களுள் ஒவ்வொன்றிலும் படையில் பணிபுரியும் ஒருவராவது இருந்தனர். படை கலைக்கப்பட்டதால் பணி இழந்த வீரர்கள் அயோத்தி முழுவதும் சிதறி இருந்தனர். அவர்களுக்கு இராணுவக் காவல் படையிலோ, பிரிட்டிஷ் சட்ட அங்கீகாரம் பெறாத படையிலோ இட மில்லை. அயோத்தியிலிருந்த ஒவ்வொரு குடியான வரின் வீட்டிலும், மேற்கண்ட படைக்குறைப்பு, வேலை யில்லாத் திண்டாட்டத்தை ஏற்படுத்தியது என அன்றைய நிர்வாக ஆணையராக இருந்த கேய் என்பவர் குறிப்பிடுகிறார்.
“முன்னர் நவாப்பின் ஆட்சியில் வரிவிலக்குப் பெற்றிருந்த ராணுவ வகுப்பினரின் தோட்ட நிலமும், வீடும் வரி விதிப்புக்கு உள்ளாகின. ஓய்வூதியம் மறுக் கப்பட்டது. நிலவரித் திட்டத்தின் கடுமையை எதிர்த்து 75000 சிப்பாய்கள்  மனுக் கொடுத்தனர். அந்த சிப்பாய்க ளில் 25000 பேர் பிராமணர்கள்.  அற நிறுவனங்க ளுக்கென விடப்பட்ட நிலங்கள் பறிமுதல் செய்யப் பட்டதால் மதகுருக்களும் பிரிட்டிஷார் மீது கடும் அதிருப்தியில் இருந்தனர். இந்திய மக்களை உயர்ந்த பதவிகள் மற்றும் பணி களிலிருந்து விலக்கி வைத்ததும் அவர்கள் மனதைத் துன்புறுத்தியது. இந்துக்களை விட முஸ்லிம்கள் இக்குறையைப் பெரிதும் உணர்ந்தனர் எனவும்;  இதன் காரணமாக, அயோத்தி முழுவதுமே பிரிட்டி ஷாருக்கு எதிராக ஆயுதம் ஏந்தி நின்றது. கிழக்கிந்தி யக் கம்பெனியின் முறையான துருப்புகள் மட்டு மின்றி - பழைய அரசரது 60000 படை வீரர்கள், ஜமீன் தார்கள், 250 கோட்டைகள் (அவற்றுள் பல பீரங்கிக ளால் நிறைக்கப்பட்டவை) - அவற்றையும் கைக் கொண்டு பிரிட்டிஷ் நிர்வாகத்திற்கு எதிராக புரட்சியில் ஈடுபட்டனர்” எனவும் கேய் குறிப்பிடுகின்றார்.
விவசாயக் குடிகளின் வீரம்
“இப்புரட்சியில் முதலிடம் பெறும் சிறப்பினை விவ சாயக் குடியினரே அடைகின்றனர்! அயோத்தியில் மாண்டு போன சுமார் 1,50,000 ஆயுதந் தாங்கிய வர்களில் 35,000 பேர் மட்டுமே சிப்பாய்கள் ஆவார்; மற்ற 1,20,000 பேரும் விவசாயக் குடியினரே (இதிலும் பெரும்பகுதி முஸ்லிம்கள் என்பது குறிப்பிடத் தக்கது)” என பிரிட்டிஷ் ராணுவ ஜெனரல் ஹோம்ஸ் குறிப்பிடுகிறார். 1857 -ஆம் ஆண்டு புரட்சியில் ஜான்சிராணி, தாந்தியா தோபே, குன்வர்சிங் தவிர மேலும் பல தலை வர்களுக்கு மகத்தான பங்களிப்பு இருந்தது உண் மையே. அதேவேளை  இப்புரட்சியின் தலை  சிறந்த இடத்தைப் பெற்றவரும், தில்லி நடுவணரசின் தலை வருமாகத் திகழ்ந்தவர் - அயோத்தியைச் சேர்ந்த ரோஹில்லாப் படை வீரரான ‘பக்த்கான்’ ஆவார். இதை பிரிட்டிஷ் ஆவணங்கள் தெரிவிக்கின்றன. இதற்காக வும் கூட அயோத்தி மண்ணின் மைந்தர்கள் மார்தட்டிக் கொள்ளலாம்! இங்ஙனம், அயோத்தி இந்திய வரலாற்றின் பக்கங்க ளில் பொன்னெழுத்துக்களால் தனது பெயரை பதித்துக் கொண்டது. காவியம் படைத்த இப்புரட்சியா னது இறுதியில் பிரிட்டிஷாரால் ரத்த வெள்ளத்தில் மூழ்கடிக்கப்பட்டு ஒடுக்கப்பட்டது!     
தேசியப் புரட்சி என்று  வரையறை செய்த மார்க்ஸ்
“இதற்கு முன்பு இந்தியப் படையினர் கலகம் செய்ததண்டு, ஆனால், இந்தப் புரட்சி தன் தனித்த இயல்பாலும், ஆழ்ந்த தன்மையாலும் சிறப்புப் பெற்றுள்ளது. முதன் முறையாக சிப்பாய்ப் பிரிவினர் தங்கள் ஐரோப்பிய அதிகாரிகளைப் படுகொலை செய்துள்ளனர். முசல்மான்களும், இந்துக்களும் தங்கள் சொந்தப் பகைமையை மறந்து தங்களது பொது எஜமானர்களுக்கு எதிராக இணைந்துள்ளனர். இந்துக்களால் தொடங்கப்பட்ட தகராறு தில்லி அரி யணையில் ஒரு முகம்மதியப் பேரரசரை அமர வைத்த தில் முடிந்துள்ளது. புரட்சி ஒரு சில பகுதிகளில் மட்டுமான தாக அடங்கிவிடவில்லை” என்கிறார் மாமேதை மார்க்ஸ். மேலும்,   1857-ஆம் ஆண்டு ஜூலை 31-ஆம் நாள்  முதல் 1858-ஆம் ஆண்டு ஜூன் 17-ஆம் நாள் வரையிலான தில்லி செய்திகளை தாங்கி இந்தியா வில் இருந்து எழுதப்பட்ட கடிதங்களை அடிப்படையா கக் கொண்டு, மார்க்ஸ், நியூயார்க் டெய்லி டிரிப்யூன் பத்திரிகைக்கு எழுதிய செய்திக் கடிதத்தில் இந்த எழுச்சியின் குணாம்சத்தை வரையறை செய்கிறார். அதில், “நாள் செல்லச் செல்ல மேலும் பல உண் மைகள் வெளியாகும். இராணுவக் கலகம் என ஜான்புல் (பிரிட்டிஷ் வரலாற்றாசிரியர்) எண்ணிய போது உண்மையில் அது ஒரு ‘தேசியப் புரட்சியே’ என்பதை அவர் ஏற்றுக் கொள்ளுமாறு அவை செய்யும்” என்றும் மார்க்ஸ் கூறுகிறார். மற்றவர்கள் எல்லாம் அதிகபட்சமாக சிப்பாய் புரட்சி என்று மட்டும் சொல்லும் போது மார்க்ஸ்  மட்டுமே அதனை ‘தேசியப் புரட்சி’ என்று அடையா ளப்படுத்துகிறார் என்பது மிக முக்கியமானது.
புதையுண்டு கிடக்கும் வரலாறு
1857 இந்திய தேசியப் புரட்சியானது சில உண்மை களை உரக்கச் சொல்கின்றது. அது ஆர்.எஸ்.எஸ். சங்பரிவாரக் கும்பல் முஸ்லிம்களை வந்தேறிகள் போலவும், தேச விரோதிகள் போலவும், தீவிரவாதிகளா கவும் சித்தரித்து வெறுப்பரசியலை பரப்பி வரும் இன்றைய சூழலில் - முதல் (சிப்பாய்) தேசியப் புரட்சி யில் முஸ்லிம்கள் அளப்பரிய தியாகம் செய்தவர்க ளாகவும், சிறந்த தேசபக்தர்களாகவும், எல்லாவற்றிற் கும் மேலாக பிரிட்டிஷாருக்கு சிம்ம சொப்பனமாகவும் திகழ்ந்துள்ளனர்  என்பதையும்; அயோத்தியின் அடையாளமானது சங்பரிவாரக் கும்பல்களால் முன்னர் இடிக்கப்பட்ட பாபர் மசூதி யோ; அதன்பின்னர், அந்த இடிபாடுகளின் மேல் இன்றைய தினம் கட்டி எழுப்பப்பட்டுள்ள ராமர் கோவிலோ அல்ல என்பதையும் உணர்த்துகிறது; அதுமட்டுமல்ல; 1857-ஆம் ஆண்டு தேசியப் புரட்சியில் தாயகத்தின் உரிமை காக்க இந்துக்களும், முஸ்லிம்களும் ஒன்றுபட்டு நின்ற “மத ஒற்றுமை” முகமும்;  பிரிட்டிஷாரை எதிர்த்து வீரச்சமர் புரிந்த “புரட்சி முகமும்” தான் அயோத்தியின் உண்மை யான அடையாளமாகும் என்பதையும் உலகுக்கே பறைசாற்றுகின்றது! அயோத்தியின் மண்ணில் புதையுண்டு கிடக்கின்ற, கொண்டாடப்பட வேண்டிய அதன் வரலாற்றை மீட்டெடுப்பதும்: அதை பரவ லாக மக்களிடம் கொண்டு சேர்க்க வேண்டியதும் அனைத்து ஜனநாயக முற்போக்கு சக்திகளின் கடமையாகும்!  
ஆதாரம்: 1857 -ஆம் ஆண்டு புரட்சி பற்றி  இந்திய கம்யூனிஸ்ட் இயக்கத்தின் மகத்தான தலைவர்  பி.சி.ஜோஷி அவர்களால் தொகுக்கப்பட்ட நூல்.  கட்டுரையாளர்: சிபிஐ(எம்) மதுரை மாநகர்  மாவட்ட செயற்குழு உறுப்பினர்


 
