
பாலஸ்தீனத்திற்கு அங்கீகாரம்- ஒரு சக்தி ­­­­­­வாய்ந்த குறியீடு!


நமது நிருபர்
மே 24, 2024
5/24/2024 11:56:35 PM



அயர்லாந்து, நார்வே மற்றும் ஸ்பெயின் ஆகிய நாடுகள் பாலஸ்தீன விடுதலை இயக்கத்திற்கு தங்களின் முறையான அங்கீகாரத்தை அடுத்த வாரம் அறிவிக்க இருப்பது இஸ்ரேல் பிரதமர் நேதன்யாகுவால் புறக்கணிக்க முடியாத ஒரு முக்கிய சர்வதேச கருத்தாக்கத்தின்  சக்தி வாய்ந்த குறியீடு ஆகும்.  கடந்த மாதம் தான் ஐநா பொதுச் சபையில் பாலஸ்தீன அரசை அங்கீகரிக்க கோரி இந்தியா உட்பட 143 நாடுகள் ஒரு தீர்மானத்தை நிறை வேற்றின. ஐ.நா. பாதுகாப்புக் கவுன்சிலில் அமெரிக்கா தன் “ரத்து” அதிகாரத்தை பயன்படுத்தி அத்தீர்மானம் நிறைவேறவிடாமல் செய்தது. ஏற்கனவே பாலஸ்தீன அரசை 8 ஐரோப்பிய நாடுகள் அங்கீகரித்துள்ள நிலையில் மேலும் 3 நாடுகள் அதனோடு இணைந்து  இருப்பதால் கள நிலைமையில் பெரிய மாற்றம் ஏற்படாது. ஆனால், ரஃபா மீதான இறுதித் தாக்குதல் என்று கூறி இஸ்ரேல் அட்டூழியம் நடத்தி வரும் சூழலில் இந்த அங்கீகாரம் சக்தி வாய்ந்த அரசியல் மற்றும் அடையாளப்பூர்வமான மதிப்பீட்டின் வெளிப்பாடாக இருக்கும் என்று அயர்லாந்து பிரதமர் தாசோவிச்  சைமன் ஹாரிஸ் குறிப்பிட்டுள்ளார்.
நடைமுறையில் ஒவ்வொரு நாடும் ஹமாஸின் பயங்கரவாத தாக்குதலை கண்டித்து வரும் நிலையில் ஹமாஸ் பாலஸ்தீன மக்களின் முழுமை யான பிரதிநிதி அல்ல என்றும் மேற்கு கரையில் உள்ள சட்டப்பூர்வமான பாலஸ்தீன அரசாங்கத்தை புறக்கணிப்பது தவறு என்றும் ஹாரிஸ் கூறியுள்ளார். ஒரு நீடித்த மற்றும் கொடூரமான மோதலில் பின்வாங்கும் நிலைமையில் உள்ள மிதவாத சக்திகளுக்கு ஆதரவளிப்பதை நோக்கமாகக் கொண்டது தங்கள் அங்கீகாரம் என்று நார்வே பிரதமர் ஜோனஸ் கார் ஸ்டோர் கூறினார்.  சென்னையிலிருந்து வெடி மருந்துகளை ஏற்றிக்கொண்டு பயணித்த டேனிஷ் கொடியுடன் கூடிய கப்பலுக்கு துறைமுக வசதிகளை தர மறுத்த ஸ்பெயின் தன்னுடைய நடவடிக்கையின் தொடர்ச்சியாக இப்போது அங்கீகாரத்தை தர முன்வந்துள்ளது. பதிலுக்கு இஸ்ரேல் 3 நாடுக ளுடைய தூதர்களை திரும்பப் பெற்றது. அந்நாட்டின் தூதர்களை நேரில் அழைத்து தன் எதிர்ப்பை பதிவு செய்துள்ளது. இஸ்ரேல் அரசாங்கத்தை ரஃபாவுக்கான திட்டங்களை மறுபரிசீலனை செய்வதற்கும் அதிகமான உயிரிழப்புகளை தடுப்பதற்கும் மனிதாபிமான உதவிகளை காசாவிற்குள் அனுமதிப்ப தற்கும் உலக அளவில் ஒத்த கருத்துக்கள் ஏற்பட்டு வருகின்றன. “இரண்டு நாடுகள்” என்ற தீர்வை நேதன்யாகு நீண்ட காலமாக ஏற்க மறுத்தாலும் இதுவே அமைதிக்கான பாதை என உலகம் நம்புகிறது. இந்த அங்கீகாரம் அதை  நினைவூட்டுகிறது.  அக்டோபர் 7 க்குப் பிறகு பாலஸ்தீன விவகா ரத்தில் சர்வதேச சமூகம் தன்னுடைய முழு அனுதாபத்தையும் வெளிப்படுத்தி வருகிறது. இவை எதுவும் காதில் விழாமல் நேதன்யாகு தன்னுடைய ராணுவ நடவடிக்கைகளில் தொடர்ந்து ஈடுபட்டு தன்னை தனிமைப்படுத்தி வருகிறார்.
தி இந்து (ஆங்கிலம்) தலையங்கம் 24/5/24 
தமிழில் : கடலூர் சுகுமாரன்
