
   எத்தனை கீழ்த்தரம் இது? - ஸ்ரீதர் சுப்ரமணியம் 


நமது நிருபர்
மே 26, 2024
5/26/2024 10:48:39 PM



படிப்பறிவின்றி, ரவுடித்தனம் செய்து திரியும் கீழ்மை நிறைந்த நபர்கள் பேசும் மொழியை தற்போது மேடைகளில் முழங்கிக் கொண்டிருக்கும் பிரதமரை இப்போதுதான் இந்திய வரலாறு அறிமுகம் செய்து கொள்கிறது.
“முஸ்லிம்களிடம் அடிமைப்  பட்டு அவர்களிடம் எதிர்க் கட்சிகள் முஜ்ரா நடனம் ஆடிக் கொண்டிருக்கின்றனர்.” 
என்று பிரதமர் மோடி பீகாரில் பிரச்சார மேடையில் பேசி இருக்கி றார்.
‘முஜ்ரா’ என்பது முகலாயர் காலத்தில் உருவான கலாச்சாரம்.  அரச குடும்பத்தினரும், அதிகார வர்க்கத்தினரும் தங்கள் பொழுது போக்குக்காக (!) பணக்கார பாலி யல் தொழிலாளி இல்லங்களுக்குப் போவது வழக்கம். அங்கே அவர்  களை மகிழ்விக்க இளம் பெண்கள்  ஆடும் நடனத்துக்கு முஜ்ரா நடனம்  என்று பெயர். இவை பெரும்பாலும் பாலியல் இச்சையை தூண்டும் வகையில் இருக்கும்.
நமது தேசத்தின் பிரதமர் என்ன செய்கிறார்? எதிர்க்கட்சிகளை பாலி யல் தொழிலாளிகளுடன் ஒப்பிடு கிறார். அதையும் பொதுவாக சொல்  லாமல் முஜ்ரா என்றது குறிப்பிடத் தக்கது. காரணம் அதுதான் முக லாய கலாச்சாரத்துடன் - அதாவது  அவர் பார்வையில் முஸ்லிம்களு டன் - இணைந்தது.
எத்தனை கேவலமான பேச்சு இது.
இப்படியெல்லாம் பேசுபவர்  கள் ஒவ்வொரு கட்சியிலும் இருப் பார்கள்தான். அவர்கள் லோக்கல் லெவல் பிரச்சாரகர்களாக இருப்  பார்கள். கிளுகிளுப்பு ஊட்டும் வகை யில் பேசி கூட்டத்தினரின் கவ னத்தைக் கவர்வது இந்தப்  பிரச்சா ரகர்களின் வேலையாக இருக்கும். தலைவர்கள் இந்த மாதிரி இறங்க  மாட்டார்கள். அதுவும் பிரதமர் பதவி வகிப்பவருக்கு என்று ஒரு மாண்பு  இருக்கிறது. பொதுவெளியில் கண்  ணியம் காக்க வேண்டிய மேன்மை  மிக்க பதவி. அத்தனை கண்ணி யத்தையும் மாண்பையும் தொலை த்து விட்டு நிற்கிறார் பிரதமர் மோடி.
இந்திய வரலாறு பல்வேறு தலை சிறந்த உரைகளை வழங்கிய பிர தமர்களைப் பார்த்திருக்கிறது. உலக இலக்கியத்தில் இடம் பெற்ற பல்  வேறு புத்தகங்களை எழுதி, கூடவே  ‘Tryst With Destiny’ எனும் உலக வரலாற்றை உலுக்கிய சுதந்திர உரையை வழங்கிய நேரு எனும் பிரதமரைப் பார்த்திருக்கிறது. அறு பதுகள் துவங்கி இந்திய நாடாளு மன்றத்தில் கவி நயத்துடன் முழங்  கிய கவிஞர் வாஜ்பாய் எனும் பிரத மரையும் கூடப் பார்த்திருக்கிறது. கவிநயம் இல்லை எனினும் அறி வியல் நயத்துடன் ஐநா சபை, உலக வங்கி, மற்றும் ஆக்ஸ்போர்டு சபைகளில் முழங்கிய ரோட்ஸ் ஸ்காலர் மன்மோகன் சிங் எனும் பிரதமரைப் பார்த்திருக்கிறது.
ஆனால் படிப்பறிவின்றி, ரவு டித்தனம் செய்து திரியும் கீழ்மை நிறைந்த நபர்கள் பேசும் மொழியை தற்போது மேடைகளில் முழங்கிக் கொண்டிருக்கும் பிரதமரை இப்போதுதான் இந்திய வரலாறு அறிமுகம் செய்து கொள்கிறது.
- ஸ்ரீதர் சுப்ரமணியம் 
