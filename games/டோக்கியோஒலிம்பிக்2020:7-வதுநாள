
டோக்கியோ ஒலிம்பிக் 2020 :  7-வது நாளில் இந்தியா.... 


நமது நிருபர்
ஜூலை 30, 2021
7/30/2021 12:00:00 AM



குத்துச் சண்டை
மேரி கோம் அதிர்ச்சித் தோல்வி
இந்தியாவின் மகளிர் 48கிலோ பிரிவில் இந்தியாவின் மேரிகோம் கொலாம்பியாவின் விக்டோரியாவை எதிர்கொண்டார். மிகவும் பரபரப்பாக நடந்த ஆட்டத்தில் விக்டோரியா 3:2 என்ற புள்ளிக்கணக்கில் வெற்றிபெற்றார். தங்கம் வெல்வார் என எதிர்பார்க்கப்பட்ட மேரிகோம் அதிர்ச்சித் தோல்வியுடன் தொடரிலிருந்து வெளியேறினார். 
                       **************
சதீஷ் குமார் அசத்தல் 
ஆடவர் 91 கிலோ பிரிவு நாக் அவுட் சுற்றில் இந்தியாவின் சதீஷ் குமார் ஜமைக்காவின் பிரவுனை எதிர்கொண்டார். தொடக்கம் முதலே அசத்த லாக விளையாடிய சதீஷ் குமார் 4-1 என்ற  புள்ளிக் கணக்கில் வெற்றி பெற்று காலிறுதிக்க முன்னேறினார்.
                       **************
பேட்மிண்டன் 
காலிறுதிக்கு முன்னேறினார் சிந்து  
இந்தியாவின் நம்பிக்கை நட்சத்திரம் பி.வி.சிந்து பதக்கம் வெல்லும் முனைப்புடன் ஆக்ரோஷமாக விளையாடி வருகிறார். தனது நாக் அவுட் சுற்று ஆட்டத்தில் டென்மார்க்கின் மியாவை 2-0 என்ற செட் கணக்கில் வீழ்த்தி காலிறுதிக்கு முன்னேறினார்.  
                       **************
ஹாக்கி 
இந்திய அணி அபாரம் 
ஒலிம்பிக் ஆடவர் குரூப் சுற்று ஆட்டத்தில் இந்திய அணி அர்ஜெண்டினாவை எதிர்கொண்டது. தொடக்கம் முதலே அசத்தலாக செயல்பட்ட இந்திய அணி 3-1 என்ற கோல் கணக்கில் வெற்றி பெற்று அடுத்த சுற்றுக்கு முன்னேறியுள்ளது.
 
