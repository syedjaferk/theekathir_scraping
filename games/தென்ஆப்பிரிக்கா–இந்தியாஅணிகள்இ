
தென் ஆப்பிரிக்கா – இந்தியா அணிகள் இன்று பலப்பரீட்சை!


நமது நிருபர்
நவம்பர் 13, 2024
11/13/2024 11:37:19 AM



தென் ஆப்பிரிக்கா – இந்தியா அணிகள் மோதும் 3 ஆவது டி 20 போட்டி இன்று நடைபெற உள்ளது.
தென் ஆப்பிரிக்காவுக்கு சுற்றுப்பயணம் மேற்கொண்டுள்ள இந்திய அணி 4 போட்டிகள் கொண்ட டி20 தொடரில் பங்கேற்று விளையாடி வருகிறது. ஏற்கனவே நடந்து முடிந்த 2 போட்டிகளில் இரு அணிகளும் தலா ஒரு வெற்றியுடன் சமநிலையில் உள்ளன. இந்த நிலையில் இவ்விரு அணிகளுக்கு இடையலான 3-வது டி20 போட்டி, செஞ்சூரியன் மைதானத்தில் இன்று இரவு 8.30 மணியளவில் நடைபெற உள்ளது.
முந்தைய போட்டியில் கண்ட தோல்விக்கு பதிலடி கொடுக்க வேண்டும் என்ற முனைப்பில் இந்திய அணி தயாராகி உள்ளது. அதே வேளையில் சொந்த மண்ணில் டி20 தொடரை வெல்ல வேண்டும் என்ற ஆவலில் தென் ஆப்பிரிக்க அணியினர் உள்ளனர். இதனால் இந்த ஆட்டத்தில் விறுவிறுப்புக்கு பஞ்சம் இருக்காது என ரசிகர்களிடம் எதிர்பார்ப்பு எழுந்துள்ளது.
