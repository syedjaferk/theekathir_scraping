
பிஃபா உலகக்கோப்பை தகுதிச்சுற்றில் மோதும் பிரேசில் vs அர்ஜென்டினா! நெய்மர் விளையாடவில்லை


நமது நிருபர்
நவம்பர் 16, 2021
11/16/2021 4:44:07 PM



2022 பிஃபா கால்பந்து உலகக்கோப்பை தொடர் கத்தார் நாட்டில் நடைபெற உள்ளது. இந்த தொடருக்கான தகுதிச் சுற்றுப் போட்டியில் பிரேசில் மற்றும் அர்ஜென்டினா அணிகள் விளையாடுகின்றன. இந்த ஆட்டத்தில் அர்ஜென்டினா அணியின் கேப்டன் மெஸ்ஸி விளையாடுகிறார். பிரேசில் வீரர் நெய்மர் தொடையில் ஏற்பட்டுள்ள வலி காரணமாக விளையாடவில்லை. 
பிரேசில் அணி 12 போட்டிகளில் விளையாடி 11 போட்டிகளில் வெற்றி பெற்று கத்தார் உலகக் கோப்பைக்கு தகுதி பெற்றுள்ளது. அர்ஜென்டினா அணி 12 போட்டிகளில் 8 வெற்றிகளை பதிவு செய்துள்ளது. அர்ஜென்டினா அணி தென் அமெரிக்க கால்பந்தாட்ட கூட்டமைப்பு நடத்தும் உலகக் கோப்பை தகுதிச் சுற்றில் இரண்டாம் இடத்தில் உள்ளது. 
மூட்டு பகுதியில் ஏற்பட்ட காயம் காரணமாக கடந்த இரண்டு போட்டிகளை பிஎஸ்ஜி கிளப் அணிக்காக விளையாடாமல் இருந்த மெஸ்ஸி தேசிய அணியில் விளையாட திரும்பியுள்ளார்.
