
கிரிக்கெட்டிலும் நல்ல வருமானம் ஈட்டும் ஐக்கிய அரபு அமீரகம்


நமது நிருபர்
நவம்பர் 23, 2021
11/23/2021 7:43:10 PM



எண்ணெய் வளத்திற்கு பெயர் பெற்ற நாடான ஐக்கிய அரபு அமீரகம் உலகின் மிகப்பெரிய எண்ணெய் உற்பத்தி செய்யும் 4-வது நாடாகும். இங்கு இயற்கை வாயு உற்பத்தியும் செழுமையான முறையில் நடைபெறுவதால் உலகளவில் அதிகளவில் பணம் சம்பாதிக்கும் நாடுகளில் ஐக்கிய அரபு அமீரகமும் ஒன்று.  தற்போது அந்நாட்டிற்கு கிரிக்கெட் விளையாட்டின் மூலம் மிகப்பெரிய அளவிலான புதிய வருவாய் கட்டமைப்பு கிடைத்து வருகிறது. முக்கியமான தொடர்கள், பாதுகாப்பு பிரச்சனையால் மாற்றப்படும் தொடர்கள், கொரோனாவால் கைவிடப்பட்ட தொடர்கள் என அனைத்து தொடர்களும் ஐக்கிய அரபு அமீரகத்தில் அடுத்தடுத்து நடைபெற்று வருகிறது.
நடப்பாண்டில் மட்டும் டி-20 உலகக்கோப்பை தொடர், ஐபிஎல் தொடர், தற்போது நடைபெற்று வரும் டி-10 தொடர் முக்கியமான தொடர்கள் ஐக்கிய அரபு அமீரகத்தில் தான் நடைபெற்றுள்ளன. இதுபோக 50ரூ சர்வதேச போட்டிகளும் அங்கு நடைபெறுகின்றன. பாதுகாப்பு, கொரோனா பரவல் போன்ற பிரச்சனைகள் அங்கு குறைவு என்பதால் அங்கு கிரிக்கெட் விளையாட்டுப் போட்டிகள் நடத்த சர்வதேச கிரிக்கெட் வாரியம் (ஐசிசி) ஆர்வமாக உள்ளது. ஐசிசி தலைமையகம் கூட ஐக்கிய அரபு அமீரகத்தில் (துபாய்) தான் உள்ளது.
