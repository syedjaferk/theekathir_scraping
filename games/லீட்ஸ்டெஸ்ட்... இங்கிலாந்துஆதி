
லீட்ஸ் டெஸ்ட்...  இங்கிலாந்து ஆதிக்கம்....  இந்தியா திணறல்... 


நமது நிருபர்
ஆகஸ்ட் 26, 2021
8/26/2021 5:40:26 PM



லீட்ஸ் 
5 டெஸ்ட் போட்டிகளை கொண்ட தொடரில் பங்கேற்க இந்திய கிரிக்கெட் அணி இங்கிலாந்து நாட்டிற்கு சுற்றுப்பயணம் மேற்கொண்டுள்ளது. முதல் டெஸ்ட் டெஸ்ட் போட்டி டிராவில் முடிவடைந்த நிலையில், 2-வது டெஸ்ட் போட்டியில் இந்திய அணி 151 ரன்கள் வித்தியாசத்தில் அசத்தலாக வெற்றி பெற்றது. 
இந்நிலையில் 3-வது டெஸ்ட் போட்டி லீட்ஸ் மைதானத்தில் புதனன்று தொடங்கியது. 2-வது டெஸ்ட் போட்டியில் ஏற்பட்ட தோல்வியால் இங்கிலாந்து வீரர்கள் கடும் கோபத்தில் களமிறங்குவது போல் மைதானத்தில் காலடி வைத்தனர். அவர்களுடைய கோபம் இந்திய அணியை சின்னபின்னமாகியது. டாஸ் வென்று பேட்டிங் செய்த இந்திய அணி முதல் இன்னிங்சில் 78 ரன்களுக்குள் சுருண்டது.  
 பின்னர் தனது முதல் இன்னிங்ஸை தொடங்கிய இங்கிலாந்து அணி தொடக்கம் முதலே நிதான ஆட்டத்தை வெளிப்படுத்தியது. தொடக்க ஜோடி பர்ன்ஸ் (61) -  ஹமீத் (68) அசத்தலாக விளையாட இந்திய அணி ஆக்ரோஷமான பந்துவீச்சு எடுபடாமல் போனது. இரண்டாம் நாளின் மதிய உணவு இடைவெளியின் போது இங்கிலாந்து அணி 182 ரன்களுக்கு 2 விக்கெட் இழந்துள்ளது.   
