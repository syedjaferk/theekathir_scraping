
2022 டி20 உலகக் கோப்பைக்குப் பிறகு ஓய்வு – ஆஸி. வீரர் மேத்யூ வேட்  


நமது நிருபர்
நவம்பர் 18, 2021
11/18/2021 11:41:06 AM



2022 டி20 உலகக் கோப்பைக்குப் பிறகு சர்வதேச கிரிக்கெட்டில் விளையாட மாட்டேன் என ஆஸ்திரேலிய அணியின் விக்கெட் கீப்பர் மேத்யூ வேட் அறிவித்துள்ளார்.  
டி20 உலகக் கோப்பைப் போட்டி அரையிறுதியில் பாகிஸ்தானுக்கு எதிராக ஆட்டமிழக்காமல் 41 ரன்கள் எடுத்து ஆஸி. அணிக்கு வெற்றியை அளித்தார் விக்கெட் கீப்பர் மேத்யூ வேட். இந்த நிலையில் ஆஸ்திரேலியாவில் நடைபெறும் 2022 டி20 உலகக்கோப்பையுடன் ஓய்வு பெறுவதாக கீப்பர் மேத்யூ வேட் அறிவித்துள்ளார். இதுகுறித்து அவர் தெரிவித்ததாவது, 2022 டி20 உலகக்கோப்பைப் போட்டியில் ஆஸி. அணியில் இடம்பெற்று உலகக் கோப்பையைத் தக்கவைத்துக் கொள்ள வேண்டும். இதுதான் ஊக்கமாக உள்ளது. இதற்குப் பிறகு ஓய்வு பெற்றுவிடுவேன். இதற்கு பிறகு சர்வதேச கிரிக்கெட்டில் விளையாட மாட்டேன். டி20 உலகக் கோப்பையை மீண்டும் வெல்வதே என் லட்சியமாக உள்ளது என்றார்.
