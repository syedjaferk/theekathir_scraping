
                       ஷார்ட்ஸ்


நமது நிருபர்
ஆகஸ்ட் 25, 2022
8/25/2022 9:48:54 PM



சமீபத்தில் நிறைவு பெற்ற செஸ் ஒலிம்பியாட் தொடரில் தனது உடல்நிலையையும் (8 மாத கர்ப்பிணியாக) பொருட்படுத்தாது இந்திய “ஏ” அணியில் களமிறங்கி வெண்கல பதக்கம் வெல்ல முக்கிய காரணமாக திகழ்ந்த ஹரிகா துரோணவள்ளிக்கு (ஆந்திரா) பெண் குழந்தை பிறந்துள்ளது.
பிராங்ப்ரூட் அணியின் (ஜெர்மனி) கோல் கீப்பர் கெவின் ட்ராப், பிரபல இங்கிலாந்து கால்பந்து கிளப் அணியான மான்செஸ்டர் யுனைடெட் அணியில் சேருவதற்கான வாய்ப்பை நிராகரித்துள்ளார். மான்செஸ்டர் யுனைடெட் அணியில் இடம்கிடைப்பது மிகவும் சாதாரண விசயம் கிடையாது. அந்த அணியில் இடம் கிடைக்குமா என பல முன்னணி வீரர்கள் போராடி வரும் நிலையில், பிராங்ப்ரூட் அணி மீதான மரியாதையால் கிடைத்த பொன்னான வாய்ப்பை நிராகரித்துள்ளார் கெவின்.
கிரிக்கெட் உலகின் முக்கிய தொடரான ஆசியக்கோப்பை டி-20 தொடர் சனியன்று ஐக்கிய அரபு அமீரகத்தில் தொடங்க உள்ளது. இதற்கான ஏற்பாடுகள் அனைத்தும் நிறைவடைந்ததாக அந்நாட்டு கிரிக்கெட் வாரியம் செய்தி வெளியிட்டுள்ளது.
