
ஒமிக்ரான் வைரஸ் எதிரொலி கால்பந்து தொடர்களை ரத்து செய்யும் ஐரோப்பிய நாடுகள்


நமது நிருபர்
நவம்பர் 29, 2021
11/29/2021 8:49:02 PM



தென் ஆப்பிரிக்காவில் உருமாறியுள்ள கொரோனா வைரஸின் புதிய வேரியண்டான ஒமிக்ரான் தற்போது உலகை மிரட்டி வருகிறது. தென்ஆப்பிரிக்காவி லிருந்து தொடக்கத்தில் போட்ஸ்வானா நாட்டில் மட்டுமே பரவியிருந்த ஒமிக்ரான் தற்போது ஐரோப்பா கண்டத்தை மிரட்டி வருகிறது.  இதனால் உலக நாடுகள் பல எல்லை களை மூடி வரும் நிலையில், விளை யாட்டுத் தொடர்பான நிகழ்வுகளும் ரத்து  செய்யும் ஆலோசனை கூட்டங்கள் ஆங்காங்கே நடைபெற்று வருகின்றன. இதன் தொடக்க நிகழ்வாக தென் ஆப்பிரிக்க நாட்டில்  நடைபெற்று வந்த நெதர்லாந்து அணிக்கெதிரான கிரிக்கெட் தொடர் ரத்து செய்யப்பட்டுள்ளது.  ஐரோப்பா கண்டத்தின் பெல்ஜியம், பிரிட்டன், நெதர்லாந்து, ஜெர்மனி, செக்குடி யரசு, ஆஸ்திரியா, டென்மார்க், இத்தாலி, பிரான்ஸ் ஆகிய நாடு களில் ஒமிக்ரான் கொரோனா வைரஸ் பாதிப்பு கணிசமாக உயர்ந்து வருகிறது.  இதனால் ஸ்பெயின், ஜெர்மனி, இத்தாலி, ஆஸ்திரிய ஆகிய நாடுகளில் நடைபெற்று வரும் கிளப் கால்பந்து போட்டிகளை ரத்து செய்ய கிளப் நிர்வாகங்கள் ஆலோசித்து வருகிறது. சில கிளப் நிர்வாகங்கள், தடுப்பூசி கொள்கை யை வீரர்களுக்கு கட்டாயப்படுத்தி, ரசிகர்கள் அனுமதி இல்லாமல் கால்பந்து போட்டிகளை நடத்தலாமா? என்ற யோசனையில் உள்ளதாக தகவல் வெளி யாகியுள்ளது.
