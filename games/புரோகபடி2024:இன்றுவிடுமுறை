
புரோ கபடி 2024 : இன்று விடுமுறை


நமது நிருபர்
ஜனவரி 24, 2024
1/24/2024 12:00:58 PM



புரோ கபடி 2024 : இன்று விடுமுறை
புரோ கபடி தொடரின் 8-ஆம் கட்ட லீக் ஆட்டம் தெலுங்கானா மாநிலம் ஹைதராபாத்தில் புதனன்று நிறைவு  பெற்ற நிலையில், அடுத்ததாக 9-ஆம் கட்ட லீக் ஆட்டம் பீகார் மாநிலம் பாட்னா வில் வெள்ளியன்று நடைபெறுகிறது. வீரர்கள், போட்டி அமைப்பினர் இடம்பெ யர்வு உள்ளிட்ட பல்வேறு காரணங் களால் புரோ கபடி தொடருக்கு வியாழ னன்று விடுமுறை அளிக்கப்பட்டுள்ளது.
மோதலை ஏற்படுத்தும் ஜெய்ப்பூர் வீரர் அங்குஷ்  : எச்சரித்தும் பயனில்லை
புரோ கபடி தொடரில் சூப்பர் பார்மில் உள்ள ஜெய்ப்பூர் அணி இதுவரை 15 ஆட்டங்களில் விளையாடி 11 வெற்றி, 2 டை, 2 தோல்வி என 63 புள்ளிகளுடன் முதலிடத்தில் கம்பீரமாக நிற்கிறது. முக்கியமாக நடப்பு சீசனில் சொதப்பல் இல்லாமல் சிறப்பாக விளையாடும் ஒரே அணி என்ற பெயரை பெற்றாலும், அந்த அணியின் தடுப்பாட்ட வீரர் அங்குஷின் செயல்பாட்டின் மூலம் ஜெய்ப்பூர் அணி அடிக்கடி சர்ச்சையில் சிக்கி வருகிறது. திங்களன்று பெங்கால் அணிக்கு எதிராக  நடைபெற்ற ஆட்டத்தில் ஜெய்ப்பூர் வீரர் அங்குஷ், பெங்கால் அணியின் ரைடர் ஒருவரின் கால்களை  கைகளால்  பிடித்து மைதான பிட்சில் இருந்து தூக்கி எறிந்தார். இந்த  விதிமீறலான செயல்பாட்டிற்கு நடுவர்கள் எச்சரிக்கை அட்டை காண்பித்தனர். ஆனால் அடுத்த சில நிமிடங்களில் மீண்டும் ஒரு பெங்கால்  வீரரின் கால்களை கைகளால் பிடித்து அதேபோலவே தூக்கி தரையில் அடித்தார். போட்டி  முடியும் நேரம் என்பதால் நடுவர்கள் இந்த விவகாரத்தை  கண்டுகொள்ளவில்லை பெங்கால் அணிக்கெதிராக மட்டுமல்ல, நடப்பு சீசன் கபடி தொடரின் பெரும்பாலான ஆட்டங்களில் அங்குஷ் ஒழுங்கீனமான செயலை மிக அதிகமாக செய்துவருகிறார். இதனால் எதிரணிகள் விளையாட்டைக் கடந்து மோதலுக்கு தயாராகி வருகின்றனர்.
