
ஷார்ட் பிட்சில் சூப்பர் வேகம் - கிரிக்கெட் உலகை மிரட்டும் பாகிஸ்தான் வேகப்பந்து வீச்சாளர்


நமது நிருபர்
ஆகஸ்ட் 17, 2022
8/17/2022 9:44:26 PM



திணறும் பேட்டர்கள்
முகமது ஹஸ்னைன் வீசும் பந்து மிதவேகத்தில் தரையிறங்குவதால் டெலிவரியும் மித வேகமாக தான் இருக்கும் என பேட்டர்கள் பந்தை பவுண்டரி எல்லைக்கு விரட்ட அதிரடியாக பேட்டை சுழற்றுவார்கள். ஆனால் பந்து ஷார்ட் பிட்சில் தரையிறங்கி சூப்பர் வேகத்தில் பேட்டை பலமாக தாக்கு கிறது. இதனால் பேட்டர்களின் கணிப்பிலிருந்து பந்து பவுண்டரி எல்லைக்கு பறக்காமல் பேட்டி லிருந்து விலகி வேறு பக்கம் திசை மாறி கேட்ச் ஆக மாறுகிறது. இதனால் தான் பந்துவீச்சை கணிக்க முடியாமல் திணறி வருகின்றனர். 2019-ஆம் ஆண்டு முதலே சர்வதேச போட்டிகளில் பாகிஸ்தான் அணிக்காக களமிறங்கியுள்ள இதுவரை ஒரு டி-20 ஹாட்ரிக், 5 விக்கெட்டுகளை கைப்பற்றியுள்ளார். அனைத்து போட்டிகளிலும் களமிறக்காமல் பாகிஸ்தான் நிர்வாகம் அவரை முக்கியமான ஆட்டங்களுக்கு மட்டும் களமிறக்குகிறது. மற்ற நேரங்களில் தனி பயிற்சி அளித்து அவரது ஆட்டத்திறனை மேம்படுத்தி வருகிறது பாகிஸ்தான் கிரிக்கெட் வாரியம். 
வேகப்பந்துவீச்சில் 2 வித்தியாசமான நபர்கள் சர்வதேச கிரிக்கெட் உலகில் காலடி வைத்துள்ளனர். ஒருவர் “காஷ்மீர் எக்ஸ்பிரஸ்” என அழைக்கப்படும் உம்ரான் மாலிக் என்ற இந்திய வீரர் ஆவார். மற்றொருவர் பாகிஸ்தான் நாட்டின் இளம்  வேகப்பந்துவீச்சாளர் முகமது  ஹஸ்னைன் (22). இதில் உம்ரான் மாலிக் 150 கிமீ அதிகமாக டெத் ஆர்டர் வகையில் கணிக்க முடி யாத வேகத்தில் வீசி வரு கிறார். மற்றொருவரான முகமது ஹஸ்னைன் சற்று வித்தியாச மான முறையில் பந்துவீசி வரு கிறார். அதாவது ஷார்ட் பிட்ச் என அழைக்கப்படும் மித வேகப்பந்து வீச்சு முறையில் டெலிவரி செய்து எழும்பும் நேரத்தில் கூடுதலான வேகத்தில் டெத் ஆர்டராக வீசி வருகிறார்.  இந்த பந்துவீச்சு கிரிக்கெட் உலகிற்கு புதிதாகும். மேலும் இந்த வகை பந்துவீச்சை சற்று கணிப்பது கடினமான விஷயம் ஆகும்.
 
