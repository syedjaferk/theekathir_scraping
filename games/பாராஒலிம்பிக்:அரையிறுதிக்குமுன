
பாரா ஒலிம்பிக் : அரையிறுதிக்கு முன்னேறினார் இந்திய வீராங்கனை பவினா 


நமது நிருபர்
ஆகஸ்ட் 27, 2021
8/27/2021 7:32:52 PM



டோக்கியோ : ஜப்பான் தலைநகர் டோக்கியோவில் 16 வது பாராஒலிம்பிக் போட்டிகள் கடந்த 24 ஆம் தேதி முதல் தொடங்கி நடைபெற்று வருகின்றன. மாற்றுத்திறனாளிகளுக்கான இந்த போட்டிகளில் 162 நாடுகளைச் சேர்ந்த 4403 வீரர், வீராங்கனைகள் பங்கேற்றுள்ளனர். 
பாராஒலிம்பிக் போட்டியின் நாலாவது நாளான இன்று , டேபிள் டென்னிஸ் போட்டியில் இந்தியாவுக்குப் பதக்க வாய்ப்பை பெற்றுத் தந்துள்ளார் இந்திய வீராங்கனை பவினாபென் படேல்  . இதன்படி, காலிறுதி ஆட்டத்தில் செர்பிய வீராங்கனையை எதிர்த்து விளையாடிய இந்திய வீராங்கனை பவினா 11-5 , 11-6 , 11-7 என்ற கணக்கில் போட்டியில் வென்று அரையிறுதிக்கு முன்னேறியுள்ளார். 
மேலும், பாராஒலிம்பிக்  டேபிள் டென்னிஸ் போட்டியில் பதக்கம் பெறப் போகும் முதல் இந்தியர் என்ற சாதனையையும் படைத்துள்ளார்.
