
மல்லுக்கட்டும் “கெத்து ராணி”


நமது நிருபர்
அக்டோபர் 17, 2021
10/17/2021 9:13:10 PM



‌மிக இளம் வயது ‍விளையா‍ட்டு வீரர்களில் அர்ஜூனா விருது பெற்றவர்களில் திவ்யா கக்ரனும்  ஒருவர். இளைய ‘தங்கல் ராணியாக’ ‌ வலம் வந்து கொண்டிருக்கிறார்.‌‌ உத்தரப்பிரதேசத்‌தின் முசாபர் மாவட்டம் பூர்பலியன் கிராமத்தில் பாரம்பரிய விளையாட்டு குடும்பத்தில் பிறந்து வளர்ந்த வர் திவ்யா. மல்யுத்த வீரர் சூரஜ்வீர் சாயின்-சன்யோகிதா தம்பதிகளுக்கு ‌இரண்டாவது மகள். ஏழ்மையான குடும்பத்தைச் சேர்ந்த  தந்தையால் கிராமத்தை விட்டு வெளியே செல்ல முடியவில்லை. மாநில அளவில் விளையாடுவதைக் தவிர வேறு அடை யாளத்தை அவரால் பார்க்க முடியவில்லை. ஆனாலும், தனது குழந்தைகளை சிறந்த மல்யுத்த வீரர்களாக உருவாக்க வேண்டும் என்ற லட்சியம் மட்டும் அவருக்கு குறையவில்லை. குழந்தைப் பருவத்திலேயே மகனையும் மகளையும் மல்யுத்த குழிக்குள் களம் காண வைத்தார். மல்யுத்தம் ஆண்களுக்கான விளை யாட்டு என்று கருதும் சமூகத்தடைகளால் மகள் திவ்யாவின் மல்யுத்த பயிற்சிக்காக குடும்பத்துடன் தில்லிக்கு குடியேறியுள்ளார். அங்கும் ஒரு பெண் மல்யுத்தம் செய்வதா? ஏற்கவே முடியாது என்று சிலர் தடையாக நிற்க, பயிற்சியாளர் கோஸ்வாமியின் முயற்சிகள் அந்தத் தடைகளை தகர்த்து ஒரு வழியாக திவ்யாவை பயிற்சிக் களத்தில் இறக்கியது.
பதக்கங்கள் குவித்த பயமறியா இளம் கன்று
திவ்யா என்கிற அந்த இளம் கன்று தில்லி, ஹரியானா, உத்திரப்பிரதேசம் என பல்வேறு மாநிலங்களின் கிராமப்புறங்களில் நடக்கும் போட்டிகளில் மல்லுக் கட்டியது. ஆனாலும், போட்டிக்கு பெண்கள் ஒருவரும் இல்லை. இருந்தபோதிலும் முன்வைத்த காலை பின் வைப்பதில்லை என்று முடிவு செய்தார். ஆண் போட்டியாளர்களுடன் தொடர்ச்சியாக மல்லுக் கட்டினார். 12ஆவது வயதில் ஆண் மல்யுத்த வீரர் ஒருவரை தோற்கடித்து முத்திரை பதித்தார். சில மாதங்களுக்கு முன்பு நடந்த ஆசிய மல்யுத்த சாம்பியன்ஷிப் போட்டியில் தங்கப் பதக்கம் வென்று தொடர்ச்சியாக 2ஆவது முறையாக சாம்பியன் பட்டத்தை தக்கவைத்துக் கொண்டார். கடந்த 2017ஆம் ஆண்டில் காமன்வெல்த் விளையாட்டு போட்டி, அகில இந்திய பல்கலைக்கழக சாம்பியன் உள்ளிட்ட பல் வேறு தொடர்களில் 17 தங்கப் பதக்கங்கள் உட்பட 60 பதக்கங்களை வென்று குவித்துள்ளார். இவ்வளவு பதக்கங்கள் வென்று இருந்தாலும் 2011 ஆம் ஆண்டில் பள்ளி அள வில் அரியானாவில் நடந்த தேசிய போட்டி யில் முதன் முறையாக வெண்கலப் பதக்கம் வென்றதே அவருக்கு மறக்க முடியாத வெற்றியாகும். ஆசிய மல்யுத்த சாம்பியன்ஷிப் தங்கம் வென்ற முதல் இந்திய பெண் என்ற பெருமைக்கு உரியவரான திவ்யா, இந்தியா வின் ‘சிறந்த குஷ்தி’ (மல்யுத்த) வீராங்கனை யாக அடையாளம் காணப்பட்டார்.
வறுமையுடன் மல்லுக்கட்டு
போட்டிக் களத்தில் வறுமை, வசதி யின்மை பெரும் சவாலாக இருந்தது. ஆனா லும், மன வலிமை பன்மடங்கு அதிகமாக இருந்தது. தேசிய அளவில் முதன் முத லாக விளையாடும் வாய்ப்பு கிடைத்தும் போட்டிக் கட்டணமாக ஒரு லட்ச ரூபாய் கட்ட வேண்டிய நிலை ஏற்பட்டதால் அதில் பங்கேற்பது பெரும் சவாலாகவே இருந்தது. அந்த தொகையை கட்டுவதற்கு, அவரது அம்மா சன்யோகி தைத்து கொடுத்த லாங் கோட் (மல்யுத்த போட்டிகளில் இந்திய மல்யுத்த வீரர்கள் அணியும் ஆடை) விற்கப் பழகினார் தந்தை சுரஜ்சாயின். அதில் கிடைத்த சொற்ப பணம் சாப்பாட்டுக்கு ‌போத வில்லை. சகோதரி திவ்யாவின் வெற்றிக் காக தனது படிப்பையும் விளையாட்டையும் தியாகம் செய்த சகோதரர் தேவ், தங்கை யின் மல்யுத்தப் பயிற்சிக்கு துணை நின்றார். அம்மா அணிந்திருந்த கொஞ்சம் நஞ்சம் நகைகளையும் அடகு வைத்து பணத்தைக் கட்டினாலும், போட்டியின்போது சத்தான உணவுக்கு வழியின்றி 15 ரூபாய் குளுக்கோசை பருகிய நிலையில் பரிசுகள் வென்றதை பிறகுதான் வெளி உலக்குக்கு தெரிவித்தார் திவ்யா. அதற்கு பிறகுதான் வெளி உதவிகள் திவ்யாவுக்கு கிடைத்தன.போட்டிக் களத்தில் வறுமை, வசதி யின்மை பெரும் சவாலாக இருந்தது. ஆனா லும், மன வலிமை பன்மடங்கு அதிகமாக இருந்தது. தேசிய அளவில் முதன் முத லாக விளையாடும் வாய்ப்பு கிடைத்தும் போட்டிக் கட்டணமாக ஒரு லட்ச ரூபாய் கட்ட வேண்டிய நிலை ஏற்பட்டதால் அதில் பங்கேற்பது பெரும் சவாலாகவே இருந்தது. அந்த தொகையை கட்டுவதற்கு, அவரது அம்மா சன்யோகி தைத்து கொடுத்த லாங் கோட் (மல்யுத்த போட்டிகளில் இந்திய மல்யுத்த வீரர்கள் அணியும் ஆடை) விற்கப் பழகினார் தந்தை சுரஜ்சாயின். அதில் கிடைத்த சொற்ப பணம் சாப்பாட்டுக்கு ‌போத வில்லை. சகோதரி திவ்யாவின் வெற்றிக் காக தனது படிப்பையும் விளையாட்டையும் தியாகம் செய்த சகோதரர் தேவ், தங்கை யின் மல்யுத்தப் பயிற்சிக்கு துணை நின்றார். அம்மா அணிந்திருந்த கொஞ்சம் நஞ்சம் நகைகளையும் அடகு வைத்து பணத்தைக் கட்டினாலும், போட்டியின்போது சத்தான உணவுக்கு வழியின்றி 15 ரூபாய் குளுக்கோசை பருகிய நிலையில் பரிசுகள் வென்றதை பிறகுதான் வெளி உலக்குக்கு தெரிவித்தார் திவ்யா. அதற்கு பிறகுதான் வெளி உதவிகள் திவ்யாவுக்கு கிடைத்தன.
அர்ஜுனா விருது
இருபத்தி மூன்று வயதாகும் திவ்யா, மிகக் குறுகிய காலத்தில் ‘பாரத் கேசரி’ பட்டத்தை 8 முறை வென்றிருக்கிறார். மிக  இளம் வயதிலேயே விளையாட்டுத் துறை யில் சாதனை படைத்து வரும் இவருக்கு கடந்த ஆண்டில் அர்ஜூனா விருது வழங்கப்பட்டது. இவை அனைத்தும் சகோதரர் தேவ் செய்த தியாகத்தால் கிடைத்து என்று பெருமைக் கொள்கிறார் திவ்யா. தன்னிடம் தோல்வியடைந்த வீரர் ஒருவர், சாதியில் உயர்ந்தவர் என்பதால், திவ்யா வை கேலி, கிண்டல் செய்தபோது பதிலடி கொடுக்க வாயடைத்துப் போனார் அந்த வீரர். தற்போது இந்திய ரயில்வேயில் மூத்த டிக்கெட் பரிசோதகராக பணிபுரியும் திவ்யா, 2018 ஆம் ஆண்டு ஆசிய விளை யாட்டுப் போட்டியில் பதக்கம் பெறுவதற்கு தில்லி அரசாங்கத்தின் ஆதரவு கிடைக்க வில்லை. ஏழை விளையாட்டு வீரர்களுக்கு தேவைப்படும் காலங்களில் அரசாங்கத்தின் உதவியைப் பெற இயலவில்லை என்பதை அன்றைய முதலமைச்சருக்கு கடிதம் எழுதி யும் பலன் இல்லை. எந்த நேரத்திலும், சூழ்நிலையிலும் திவ்யா ஒருபோதும் தனது  கருத்தை வெளிப்படுத்த தயங்கிய தேயில்லை.
- சி.ஸ்ரீராமுலு

 
