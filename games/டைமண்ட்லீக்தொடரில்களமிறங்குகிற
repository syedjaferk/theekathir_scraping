
டைமண்ட் லீக் தொடரில் களமிறங்குகிறார் நீரஜ் சோப்ரா


நமது நிருபர்
ஆகஸ்ட் 24, 2022
8/24/2022 9:58:44 PM



வரும் ஆகஸ்ட் 26-ஆம் தேதி சுவிட்சர்லாந்து நாட்டின் லுசானே நகரில் நடைபெறவுள்ள டைமண்ட் லீக் தடகள சாம்பியன் தொடரில் பங்கேற்க உள்ளதாக இந்தியாவின் ஒலிம்பிக் தங்கமகன் நீரஜ் சோப்ரா அறிவித்துள்ளார். லுசானே நகரில் நடைபெறும் ஈட்டி எறிதல் லீக் முடிவில் முதல் 6 இடங்களைப் பிடிக்கும் வீரர்கள், அடுத்ததாக ஜூரிச்சில் (சுவிஸ்) செப்டம்பர் 7,8-ஆம் தேதிகளில் நடைபெறவுள்ள டைமண்ட் லீக் போட்டியின் இறுதிச்சுற்றில் பங்கேற்பார்கள். நீரஜ் சோப்ரா தற்போது 4-ம் இடத்தில் உள்ளார் என்பது குறிப்பிடத்தக்கது.
ஷார்ட்ஸ்

டி-20 லீக் போட்டிகளில் ஆப்கானிஸ்தான் பேட்டர்களை யும் தேர்வு செய்ய வேண்டும் என ஆப்கானிஸ்தான் அணியின் நட்சத்திர வீரர் ரஷீத் கான் கோரிக்கை விடுத்துள்ளார்.
ஐபிஎல் தொடரில் பஞ்சாப் அணியின் கேப்டன் மயாங் அகர்வால் அடுத்த சீசனில் மாற்றப்படவுள்ள தாக செய்திகள் வெளியாகியிருந்த நிலையில், அணி நிர்வாகத்தினர் இதுவரை எவ்வித தகவலும், பேட்டியும் வெளியிடவில்லை எனக் கூறி கேப்டன் மாற்றம் தொடர்பான செய்தியை பஞ்சாப் அணியின் நிர்வாகம் மறுத்துள்ளது.

