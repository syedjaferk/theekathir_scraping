
டோக்கியோ ஒலிம்பிக் 2020 : 4-வது நாளில் இந்தியாவின் அதிர்ச்சி தோல்விகள்....  


நமது நிருபர்
ஜூலை 27, 2021
7/27/2021 12:00:00 AM



வில்வித்தை 
இந்திய ஆடவர் அணி படுதோல்வி
வில்வித்தை ஆடவர் பிரிவில் இந்திய அணி தனது காலியிறுதி ஆட்டத்தில் தென் கொரியாவை எதிர்கொண்டது. தொடக்கம் முதலே சொதப்பலாக விளையாடிய இந்திய அணி வீரர்கள் 0-6 என்ற கணக்கில்படுதோல்வி அடைந்தனர். இந்திய அணியிடம் வெற்றி பெற்ற தென் கொரிய அணி இறுதி வரை அசத்தலாக விளையாடி தங்கப்பதக்கம் வென்றது.    
                       ************ 
பேட்மிண்டன் 
இந்திய அணி அதிர்ச்சி தோல்வி 
ஆடவர் இரட்டையர் பிரிவில் இந்திய அணி சார்பாக ராங்கி ரெட்டி - சிராக் செட்டி ஜோடி பலம் வாய்ந்த இந்தோனேசியாவின் மார்கஸ் - சுகுமால் ஜோடியிடம் 0-2 என்ற செட் கணக்கில் வீழ்ந்தது. 
                       ************ 
வாள்வீச்சு 
தமிழக வீராங்கனை அதிர்ச்சி தோல்வி
மகளிர் சப்ரே பிரிவில்  இந்திய அணி சார்பில் களமிறங்கிய தமிழக வீராங்கனை பவானி தனது காலியிறுதி சுற்றில் 7-15 என்ற செட் கணக்கில் பிரான்ஸ் ப்ருநெட்டிடம் அதிர்ச்சி தோல்வியடைந்தார்.  
                       ************ 
டென்னிஸ் 
சுமித் நாகல் தோல்வி 
ஆடவர் ஒற்றையர் பிரிவு 2-வது சுற்று ஆட்டத்தில் இந்தியாவின் சுமித் நாகல் ரஷ்ய ஒலிம்பிக் கமிட்டி சார்பாக களமிறங்கிய டேனில்மெத்வதேவிடம் 0-2 என்ற செட் கணக்கில் தோல்வியடைந்து தொடரில் இருந்து வெளியேறினார்.  டேனில்மெத்வதேவ் சாதாரண நபர் இல்லை. சர்வதேச டென்னிஸ் தொடரில் அதிக அனுபவம் வாய்ந்த நபர்.
