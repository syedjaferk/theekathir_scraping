
சர்வதேச செஸ் சாம்பியன்ஷிப் இந்திய வீரர்கள் கலக்கல்


நமது நிருபர்
ஆகஸ்ட் 17, 2022
8/17/2022 9:44:26 PM



எஃப்டிஎக்ஸ் கிரிப்டோ கோப்பையில் பிரக்ஞானந்தா ஆதிக்கம்
அமெரிக்காவின் மியாமியில் நடைபெறும் எஃப்டிஎக்ஸ் கிரிப்டோ கோப்பை தொடரில் தமிழ்நாடு வீரரும், செஸ் ஒலிம்பியாட் தொடரில் வெண் கலப்பதக்கம் வென்றவருமான இந்தியாவின் இளம் கிராண்ட்மா ஸ்டர் பிரக்ஞானந்தா முதல் சுற்றில் உலகின் முதல்நிலை ஜூனியர் வீரர் அலிரேஸா ஃபிரோஜாவை 2.5-1.5 என்ற புள்ளிக்கணக்கில் வீழ்த்தி 2-வது சுற்றுக்கு முன்னேறி னார். 2-வது சுற்றில் நெதர்லாந்து நாட்டின் அனிஷ் கிரியை எதிர்கொண்டார் பிரக்ஞானந்தா. 2-வது சுற்றின் கடைசி ஆட்டத்தில் அபாரமாக விளையாடிய பிரக்ஞானந்தா அதிரடி வெற்றியுடன் 2.5-1.5 என்கிற புள்ளிக்கணக்கில் அனிஷ் கிரியை வீழ்த்தி அடுத்த சுற்றுக்கு முன்னேறினார்.
டர்கிஷ் சூப்பர் லீக்கில் குகேஷ் அசத்தல்
துருக்கி நாட்டின் முக்கிய செஸ் தொடரான டர்கிஷ் செஸ் சூப்பர் லீக் தொடரின் கிளாசிகல் முறையில் நடைபெற்ற ஆட்டத்தின் முதல் சுற்றில் ஈரானைச் சேர்ந்த கிராண்ட் மாஸ்டர் ஆர்யன் கோலமி யை தமிழ்நாட்டின் குகேஷ் எதிர்கொண்டார். தொடக்கம் முதலே பரபரப்பாக நடை பெற்ற இந்த ஆட்டத்தில் வெள்ளை நிறக் காய்களுடன் விளையாடிய குகேஷ் 51-வது நகர்த்தலில் வெற்றி பெற்று அடுத்த சுற்றுக்கு முன்னேறினார். சமீபத்தில் நிறைவு பெற்ற செஸ் ஒலிம்பியாட் தொடரில் குகேஷ் தனிநபர் பிரிவில் தங்கமும், ஓபன் பிரிவில் வெண்கலப்பதக்கமும் வென்று அசத்தினார் என்பது குறிப்பிடத்தக்கது.
