
போட்டி தொடங்குவதற்கு முன்னரே மோதல்...


நமது நிருபர்
ஆகஸ்ட் 20, 2022
8/20/2022 8:59:49 PM



குழுவாக பங்கேற்கும் விளையாட்டுப் போட்டி களில் ஆட்டம் துவங்குவதற்கு முன்பு அமைதி யாகத்தான் துவங்கும். அதாவது அனைத்து வீரர் - வீராங்கனைகளும் சமத்து பிள்ளையாக முகத்தை மந்தமாக வைத்திருப்பார்கள். போட்டி தொடங்கிய பின்னர் அதிரடி, ஆக்ரோஷத்தை வெளிப்படுத்து வார்கள். ஆனால் ரக்பி எனப்படும் விளையாட்டில் போட்டி துவங்கும் முன்பே ஆக்ரோஷத்தை வெளிப் படுத்துவார்கள். அதாவது தங்கள் நாட்டு அல்லது தங்களது அணி தொடர்பாக தேசிய கீதத்தை (?) கோபமாக பாடுவார்கள். முக்கியமாக அந்த பாடலுக்கு ஏற்ப எதிரணி வீரர் - வீராங்கனைகளை முறைத்து, ஆக்ரோஷமாக முறைத்து வம்புக்கு இழுக்கும் நோக்கில் கத்துவார்கள். இதில் சுவாரஸ்யமான விஷயம் என்னவென்றால் ரக்பி விளையாட்டைப் பார்ப்பதை விட போட்டி தொடங்குவதற்கு முன்பு நடைபெறும் முன்னோட்ட நிகழ்ச்சிகளை காணுவதற்கு என தனி ரசிகர்கள் கூட்டம் மைதானத்தில் திரளும். ஆண்களை விட பெண்கள் இந்த நிகழ்ச்சியில் சிறப்பு நடனத்துடன் அசத்தலாக விளையாடுவார்கள் என்பது குறிப்பிடத்தக்கது.
