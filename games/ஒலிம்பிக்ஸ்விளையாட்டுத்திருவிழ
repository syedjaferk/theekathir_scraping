
ஒலிம்பிக்ஸ் விளையாட்டுத் திருவிழா....  கடந்து வந்த பாதை... 


நமது நிருபர்
ஜூலை 19, 2021
7/19/2021 12:00:00 AM




“இதமாகவும் ஒலிப்பிழம்பாகவும் பகல் பொழுதில் விண்ணில் மின்னும் சூரியனை விட நட்சத்திரம் ஏதுமில்லை. அதுபோல இவ்வுலகில் ஒலிம்பிக்ஸ் போட்டிகளுக்கு இணையான போட்டி என்று எதுவும் இல்லை” இப்படியாக, ஒலிம்பிக்ஸ் போட்டிகளின் பெருமை, தொன்மைகளை குறிப்பிடுகிறார் கிரேக்க கவிஞர் ‘பின்டார்’.

இன்று, நேற்றல்ல, கால் நூற்றாண்டுகளுக்கு முன்னர்,ஏசு கிறிஸ்து பிறப்பதற்கு 776 ஆண்டுகளுக்கு முன்பு, கிரேக்கநாட்டின் ‘ஒலிம்பியா’என்ற இடத்தில் ஒரு நாள் போட்டியாகதுவங்கியது தான் ஒலிம்பிக்ஸ். அந்த காலத்தில் போர்க் கலையாகவும், தங்களுடைய அன்றாட வாழ்க்கையில் கேளிக்கையாகவும் இருந்த சிலவற்றை ஒன்றிணைத்து விளையாட்டுகளாக மாற்றி முதல் முதலாக ஒலிம்பிக்ஸ் போட்டி நடத்தப்பட்டதாக பண்டைய ஆவணங்கள் இன்றும் நமக்கு சாட்சியாக இருக்கின்றன.
பதக்கங்கள் உருவான கதை
ஒலிம்பிக்ஸில் பங்கேற்க உலகத்தின் பல்வேறு பகுதிகளில் இருந்தும் வீரர்கள் ஒலிம்பியா நகரில் ஒன்று கூடிபோட்டிகளில் விளையாடிருக்கிறார்கள். வெற்றி பெற்றவர்களுக்கு அன்றைக்கு வெற்றியின் சின்னமாக ஆலிவ் இலைகளிலான ‘கிரீடம்’ அணிவித்துள்ளனர். அந்த கிரீடத்துடன் பெருமையாக தங்கள் நாடுகளுக்கு திரும்பியவர் களை “ஹீரோ” என்று அழைத்துள்ளனர்!
ஒலிம்பிக்ஸில் முதன் முதலில் ஏதன்ஸ் நகரில் 1896 ஆம் ஆண்டுதான் வெண்கலம் மற்றும் வெள்ளி பரிசுகள் அறிமுகமானது. பிறகு,1900 ஆண்டில் கோப்பை மற்றும் கிண்ணங்களாக மாற்றப்பட்டன.1904ஆம் ஆண்டு முதல் தங்கம்,வெள்ளி, வெண்கலப் பதக்கங்கள் பரிசுகளாக வழங்கும் நடைமுறை கொண்டு வரப்பட்டது.
ஒலிம்பிக் சுடர் வந்தது எப்படி?
ஒலிம்பிக்ஸ் போட்டிகள் துவங்குவதற்கு முன்னர், எலிஸ் நகர குடிமக்கள் ஆலிவ் இலைகளுடன் கிரீடம்அணிந்து ஒலிம்பியா நகரில் இருந்து ஒரு மாத காலத்திற்குகிரேக்கம் முழுவதும் சுற்றி வந்து உள்ளனர். அதுவே தற்போது ஒலிம்பிக்ஸ் ‘தொடர் ஜோதி’ பயணமாக பரிணமித்தது.அதன்பிறகுதான், ஒலிம்பிக்ஸ் போட்டி தொடங்கும் பல மாதங்களுக்கு முன்பே கிரேக்க நாட்டின் ஒலிம்பியா நகரத்தில் ‘ஒலிம்பிக்ஸ் ஜோதி’ ஏற்றப்படுகிறது. பல நாடுகளில், பல வீரர்களால் கொண்டுசெல்லப்பட்டு ஒலிம்பிக்ஸ்போட்டி தொடங்கும் நாளன்று ஒலிம்பிக்ஸ் நடைபெறும் மைய அரங்கத்திற்கு கொண்டு செல்வதை வழக்கமாக கொண்டுள்ளனர்.
பார்த்ததே பாவமாம்!
தொடக்க காலத்தில் ஒரு நாள் மட்டுமே போட்டிகள்நடத்தப்பட்டுள்ளன. ஆண்கள் மட்டுமே விளையாட்டுப் போட்டிகளில் அனுமதிக்கப் பட்டுள்ளனர். அதிலும் குறிப்பாக, திருமணமான பெண்கள் விளையாட்டுப் போட்டிகளில் பங்கேற்கவோ, பார்க்கவோ அனுமதிக்கவில்லை. அதேசமயம் பணிப் பெண்கள் மட்டும் அனுமதித்து ஆணாதிக்கம் நிலை நிறுத்தப்பட்டுள்ளது.தொடக்க காலத்தில் மல்யுத்தம், ஓட்டப்பந்தயம், ஈட்டி எறிதல், எடை மிகுந்த கல்லெறிதல் இவற்றுடன் பிரபலமானமாரத்தான் என்று அழைக்கப்படும் ‘நெடுந்தூர ஓட்ட பந்தயம்’ நடத்தப்பட்டுள்ளன. காலப்போக்கில் நான்கு ஆண்டுகளுக்கு ஒரு முறை என்றும் போட்டி பல நாட்களுக்கு நடத்துவது என்றும் முடிவு செய்யப்பட்டதையும் நினைவு கூறுகிறது கிரேக்க வரலாறு.
மறுமலர்ச்சி!
ஊதா, மஞ்சள், கருப்பு, பச்சை, சிகப்பு ஆகிய நிறங்களைஐந்து வளையங்களாக வடிவமைத்திருக்கும் ஒலிம்பிக்ஸ் கொடியின் பின்புறம் வெள்ளை நிறம் அலங்கரிக்கிறது. இந்த வளையங்கள் ஒவ்வொன்றும் ஆப்பிரிக்க, அமெரிக்கா, ஆசியா, ஆஸ்திரேலியா, ஐரோப்பா என ஐந்து கண்டங்களையும் பிரதிநிதித்துவப் படுத்துகிறது. இந்தக் கொடியை வடிவமைத்தவர் ‘பியரி டி குபேர்டின்’ இவரே நவீன ஒலிம்பிக்ஸின் தந்தையாக போற்றப்படுகிறார்.1900 ஆம் ஆண்டு பாரிசில் நடந்த ஒலிம்பிக் போட்டியில்தான் முதன் முதல் பெண்கள் பங்கேற்றனர். அந்த முறை கோடை மற்றும் குளிர் கால ஒலிம்பிக்ஸ் போட்டியில் இரண்டும் ஒரே நேரத்தில் நடத்தப்பட்டதும் ஒலிம்பிக்ஸ் போட்டியின் தொடக்க விழா 1908ஆம் ஆண்டு முதல்தான்கோலாகலமாக கொண்டாடப்பட்டதும் கூடுதல் சிறப்பம் சங்களாகும்.
முதன் முறையாக 1068 ஆம் ஆண்டு மெக்சிகோவில் தான் ‘ஒலிம்பிக்ஸ் மஸ்காட்’ அறிமுகமானது. ஒலிம்பிக்ஸ்போட்டி நடைபெறும் நாடுகளின் பண்பாடு, கலாச்சாரத்தைகுறிக்கும் விதமாக மனிதரோ அல்லது விலங்கோ சின்னமாகபயன்படுத்தப்படுகிறது.1980ஆம் ஆண்டு சோவியத் ஒன்றியம் ரஷ்யாவில் நடந்த போட்டியின்போது அறிமுகம் செய்யப்பட்ட ‘ரஷ்ய கரடி’ சின்னம் இன்றுவரையிலும் முதலிடத்தில் உள்ளது.சர்வதேச விளையாட்டரங்கில் உயரியதும், உன்னதமானதும் வீரர்களுக்கு பெருமைக்கெல்லாம் பெருமை சேர்க்கும் ஒலிம்பிக்ஸ் விளையாட்டு திருவிழாவில் நமதுவீரர்கள் பதக்கம் வெல்ல உற்சாகப்படுத்தி வாழ்த்துவோம்!
                                            $$$$$$$$$$$$$$$$$$
இதுவரைக்கும் இந்தியா!
1900 ஆம் ஆண்டு பாரிஸில் நடந்த ஒலிம்பி கில் 17-வது இடம் பிடித்தது இந்தியா.அதன் பின் இன்று வரை சரிவில்இருந்து மீளவில்லை. 2008 பெய்ஜிங்ஒலிம்பிக்கில் 3, லண்டன் 2012ஒலிம்பிக்கில் 6 பதக்கங்கள் வாங்கியதே உச்சபட்சமாகும்.
தனி ஒருவராக ஆஸ்திரேலியா நீச்சல் வீரர் மைக்கல் பெல்ப்ஸ் வென்றபதக்கங்கள் 28. ஒரு நாடாக இந்தியாஹாக்கியில் 11, மல்யுத்தத்தில் 5, துப்பாக்கி சுடுதலில் 4,பேட்மிட்டன் மற்றும் குத்துச்சண்டையில் தலா 2, டென்னிஸ், பளு தூக்குதல் போட்டிகளில் தலா 1 என பெற்ற பதக்கங்கள்28 ஆகும்.
1928-1980 முதல் ஹாக்கியில் இந்திய ஆண்கள் அணி அசைக்க முடியாத அணியாக வலம் வந்தது. 8 முறை தங்கப்பதக்கமும், ஒருமுறை வெள்ளியும், 2 வெண்கலத்தையும் வென்று கொடுத்துள் ளது. அதன் பிறகு ஒரு பதக்கம் கூட பெறவில்லை என்பது ஒருபுறமிருக்க, ஒலிம்பிக்ஸ் போட்டிக்கு கூடதகுதி இல்லாமல் போனதும் மிக மோசமானதாகும்.
அதிசயம்!
1980 ஆம் ஆண்டு மாஸ்கோவில்ஹாக்கி அணி தங்கம் வென்ற பிறகு2008 ஆம் ஆண்டில் தனிநபர் ஒருவர்துப்பாக்கி சுடுதலில் தங்கப் பதக்கம்வென்று கொடுத்து ஆச்சரியத்தை ஏற்படுத்தினார் அபினவ் பிந்த்ரா. அதன் பிறகு, எந்த ஒரு போட்டியிலும் தங்கப் பதக்கம் வெல்ல முடியவில்லை என்கிற சோகம் தொடர்கிறது.
5 வீராங்கனைகள் பதக்கம் வென்றுள்ளனர். அதில் முதல் பதக்கம் வென்று கொடுத்த பெருமைபளுதூக்குதல் வீராங்கனை ஆந்திராவின் கர்ணம் மல்லேஸ்வரியைச் சேரும். அவரைத் தொடர்ந்து, பேட்மிட்டன் வீராங்கனைகள் சாய்னா நேவால், விபி.சிந்து, குத்துச்சண்டையில் மேரிகோம், மல்யுத் தத்தில் சாக்சி மாலிக் ஆகியோர் வெள்ளி மற்றும் வெண்கலப் பதக் கங்கள் வென்று தந்துள்ளனர்.டென்னிஸ் வீரர் லியாண்டர் பயஸ், துப்பாக்கி சுடுதலில் ராஜ்யவர்தன் சிங் ரத்தோர்,விஜயகுமார்,குத்துச்சண்டையில் விஜேந்தர் குமார், மல்யுத்தத்தில் யோகேஷ்வர்தத் உள்ளிட்டோரும் பதக்கங்கள் வென்றிருக்கிறார்கள்.சுதந்திர இந்தியாவில் பதக்கம் வென்ற முதல் தனி நபர் கஷாபாஜாதவ்.1952 பின்லாந்து ஒலிம்பிக் கின் மல்யுத்த போட்டியில் வெண்கலம் வென்றார். அவரைத் தொடர்ந்துசுசீல்குமார் இரண்டு தங்கப் பதக்கம்வென்று சாதனைப் பட்டியலில் இடம்பிடித்துள்ளார்.
தடகள போட்டியில் இந்தியாவுக்காக பதக்கம் வென்ற ஒரே வீரர்நார்மன் பிரிட்சர்ட். 1900 ஆம் ஆண்டுபாரிஸ் ஒலிம்பிக்கில் இரண்டு வெள்ளிப் பதக்கங்களை வென்றார்.பிரிட்டன் நாட்டைச் சேர்ந்த பெற்றோருக்கு மகனாக இருந்தாலும், இந்தியாவில் வளர்ந்து பணி புரிந்தவர்.இருபதாம் நூற்றாண்டின் தொடக்கத்தில் இருந்து ஒலிம்பிக் ஸில் இந்தியா பங்கேற்று வருகிறது. முதன் முதலாக தடகளத்தில்ஒருவர் மட்டுமே பங்கேற்று இரண்டுபதக்கங்களை வென்று கொடுத்தார்.அடுத்த முறை இரண்டு போட்டிகளில் 6 பேர் பங்கேற்றுள்ளனர். சுதந்திர இந்தியாவில் முதல் முறையாக 11 போட்டிகளில் வீரர்கள் பங்கேற்றனர். அதில் ஒருவர் பெண். அதனைத் தொடர்ந்து கடந்த முறை 65 ஆண்கள், 54 பெண்கள் உட்பட117 வீரர்கள் பங்கேற்று 2 பதக்கங்களை பெற்றனர். மொத்தமாக இந்தியா இது வரை 22 விளையாட்டுகளில் மட்டுமே பங்கேற்றுள்ளது. இந்தியா பங்கேற்ற 24 ஒலிம்பிக்குகளில், பதக்கமின்றி நாடு திரும்பியமிக மோசமான வரலாறு படைத்திருக்கிறது.
                                            $$$$$$$$$$$$$$$$$$
முத்தான முத்துக்கள்...
இந்தியா சார்பில் 67 ஆண்கள் 52 பெண்கள் உட்பட 119 வீரர்கள் டோக்கியோ ஒலிம்பிக்ஸ் செல்கிறார்கள். இது தான் இந்தியாவின் அதிகபட்சமாகும். இவர்களில் திருச்சியை அடுத்த குண்டூர் சேகர் - உஷா தம்பதியின் மகள் தன லட்சுமியும் ஒருவர். இவர் 100 மீ. ஓட்ட தூரத்தை 11.39 விநாடிகளில் கடந்து, இந்தியாவின் நட்சத்திரம் டூட்டி சந்தை தோற்கடித்தவர். 200 மீ. ஓட்டத்தில் போட்டியில் 23 ஆண்டுகளுக்கு முன்பு கேரளத்தின் பி.டி.உஷா சாதனையை முறியடித்தார்.
மதுரை சக்கிமங்கலம் ரேவதி. இவர் சிறுவயதிலேயே பெற்றோரை (வீரமணி-ராணி ) இழந்தவர். தொடக்க காலத்தில் ஷூ அணியாமல் ஓடி முதல் பரிசு பெற்றவர். இவரது அசாத்திய திறமையை பார்த்த விளையாட்டு மேம்பாட்டு ஆணையத்தின் பயிற்சியாளர் ஷூ வாங்கிக் கொடுத்து ஊக்கப்படுத் தியிருக்கிறார். பாட்டி ஆரம்மாள் அரவணைப்பில் வளர்ந்து வரும் இவர் மதுரை கூடல்நகர் ரயில் நிலையத்தில் பயணச்சீட்டு எழுத்தராக பணியாற்றி வருகிறார்.திருச்சி திருவெறும்பூர் அருகேயுள்ள கூத்தைப்பார் பகவதிபுரத்தைச் சேர்ந்த வெங்கடேசன்- பூங்கொடி தம்பதியினரின் மகள் சுபா. சர்வதேச போட்டிகளில் 3 முறையும், தேசிய அளவிலான போட்டிகளில் 20 முறையும் வெற்றி பெற்றுள்ளார்.சென்னை ஆயுதப்படை பிரிவில் காவலராக பணியாற்றி வரும் ராமநாதபுரம் மாவட்டம், கமுதி அருகேயுள்ள சிங்கப்புலியாபட்டி கிராமத்தைச் சேர்ந்த நாகநாதன் பாண்டியன் ஆகியோர் கிராமத்தில் பிறந்து வளர்ந்து வறுமையின் கொடுமைகளை எதிர்த்து போராடி வெற்றி பெற்று தடகளத்தில் தடம் பதித்து வருவதால் முதல்முறையாக ஒலிம்பிக் கிராமத்தில் கால் பதிக்கிறார்கள். இவர்களுடன் லாரி ஓட்டுநர் மகனும் திருச்சி மாவட்டம் லால்குடி அருகே உள்ள வழுதியூர் கிராமத்தைச் சேர்ந்த தடகள வீரரான ஆரோக்கிய ராஜீவ் ஆகியோர் மீதான எதிர்பார்ப்பு எகிறியிருக்கிறது.வாள்வீச்சு போட்டிக்கு தகுதி பெற்ற முதல் இந்தியர் என்ற பெருமையுடன் களம் காணும் சென்னையின் பவானி தேவி, ஒலிம்பிக் போட்டிக்கு தகுதி பெற்ற முதல் இந்திய வீராங்கனையான நேத்ரா, எஸ்ஆர்எம் பல்கலைக்கழக பொறியியல் மாணவி என்பதுடன் சென்னையைச் சேர்ந்தவர் என்பதும் தமிழ்நாட்டிற்கு பெருமையாகும்.
கடலூரில் பிறந்து வளர்ந்தாலும் குஜராத்தில் வசித்து வரும் துப்பாக்கி சுடும் வீராங்கனை இளவேனில் வாலறிவன், பாய்மர படகுப் போட்டியில் பங்கேற்கும் முதல் இந்திய வீராங்கனை நேத்ரா, சென்னையை சேர்ந்த வருண், கணபதி ஆகியோரும் முதன் முதலாக ஒலிம்பிக் போட்டியில் கலந்து கொள்வதால் ஒட்டுமொத்த இந்தியாவும் இவர்கள் மீது கண் வைத்துள்ளது. தங்கம் வென்றால் 3 கோடி ரூபாயும் வெள்ளிக்கு 2 கோடி யுகங்கள் அதற்கு ஒரு கோடி பரிசு வழங்கப்படும் என்று தமிழக முதலமைச்சர் மு.க. ஸ்டாலின் உற்சாகப்படுத்தி இருக்கிறார்.
டேபிள் டென்னிஸ் போட்டியில் நான்காவது முறையாக பங்கேற்கும் மூத்த வீரரான அஜித்தா சரத் கமல், முதன்முறையாக ஒலிம்பிக் செல்லும் சத்திய ஞானசேகரன் ஆகியோரும் பதக்கம் வென்று கொடுப்பார்கள் என்று எதிர்பார்க்கப்படுகிறது.
                                            $$$$$$$$$$$$$$$$$$
புது  கோலத்தில் டோக்கியோ!
120 வருட ஒலிம்பிக் விளையாட்டு வரலாற்றில் 1916, 40, 44 ஆகிய ஆண்டுகளில் முதல் மற்றும் இரண்டாம் உலகப்போர் காரணமாக ஒலிம்பிக் போட்டிகள் ரத்து செய்யப்பட்டன. 55 ஆண்டுகளுக்குப் பிறகு, இரண்டாவது முறையாக ஒலிம்பிக்ஸ் திருவிழாவை நடத்த கடந்தாண்டு டோக்கியோ நகரம் ஆயத்தமாக இருந்த நிலையில், கொரோனா அச்சத்தால் தள்ளிவைக்கப்பட்டு, இந்த ஆண்டு திட்டமிட்டபடி ஜூலை மாதம் 23 ஆம் தேதி தொடங்கி ஆகஸ்ட் 8ஆம் தேதி வரை 19 நாட்களுக்கு நடைபெறுகிறது. இதற்கான அனைத்து ஏற்பாடுகளையும் ஜப்பான் அரசும் ஒலிம்பிக் கமிட்டியும் செய்து முடித்து விட்டது. 
ஒரே நேரத்தில் 68,000 ரசிகர்கள் அமர்ந்து போட்டியை கண்டுகளிக்க கூடிய டோக்கியோ நகரின் ‘நேஷனல் ஸ்டேடியம்’உள்ளிட்ட அனைத்து மைதானமும் முழுமையாக தயாராகிவிட்டது. விழாவின் கோலாகல தொடக்கத்திற்கும் வண்ணமிகு நிறைவு விழாவுக்கு நேஷனல் மைதானம் பிரமாண்டமாக தயாரிக்கப்பட்டுள்ளது.339 போட்டிகளில் மல்லுக் கட்டி பதக்கங்களை வெல்வதற்காக சுமார் 210 நாடுகளிலிருந்து 12 ஆயிரம் வீரர்கள் சங்கமித்து உள்ளதால் ‘ஒலிம்பிக்ஸ் கிராமம்’களைக் கட்டிவிட்டது.
                                            $$$$$$$$$$$$$$$$$$
புதுமையும்-கட்டுப்பாடும்!
*    ஆண்களுக்கான பேஸ்பால், பெண்களுக்கான சாப்ட்பால், மலையேற்றம், அலைச் சறுக்குதல், கராத்தே, ஸ்கேட்டிங் ஆகிய 5 போட்டிகளை புதிதாக சேர்க்கப்பட்டுள்ளதால் வழக்கம் போல் நடைபெறும் 28 விளையாட்டு பிரிவுகளுடன் 5 போட்டிகள் சேர்ந்துள்ளது.
*    கொரோனா தடுப்பு நடைமுறைகளை பின்பற்றி போட்டிகள் நடைபெறுவதால் இந்த முறை ரசிகர்களுக்கு அனுமதியில்லை.
*    போட்டிகளில் வெற்றி பெறும் வீரர்கள் இந்த முறை அவர்களே பதக்கங்களை எடுத்து அணிந்துகொள்ள வேண்டும் என்றும் அறிவித்திருப்பது ஒலிம்பிக் வரலாற்றில் இதுவே முதல் முறையாகும்.
*     ஒலிம்பிக்ஸ் போட்டியின் தொடக்கமாக கால்பந்து போட்டி நடைபெறுவது வழக்கம். ஆனால் இந்த முறை அதில் மாற்றம் செய்யப்பட்டுள்ளது. ஒலிம்பிக்ஸில் வருவதும், போவதுமாக இருக்கும் ‘சாஃப்ட்பால்’, பேஸ்பால் போன்று விளையாடப்படும் ஆட்டங்கள் தொடக்க போட்டியாக நடத்தப்படுகின்றன. ஜப்பான் மகளிர் அணியும் ஆஸ்திரேலிய அணியும் பலப்பரீட்சை நடத்துகின்றன.
*     துப்பாக்கி சுடும் பந்தயம் தனிநபர் பிரிவில் களம் காணும் வீரர்களில் யாருக்காவது கொரோனா பாதித்தால் மாற்று வீரர் களம் இறங்க அனுமதி இல்லை. அதே சமயம், கலப்பு பிரிவில் மாற்று வீரரை சேர்க்க சர்வதேச ஒலிம்பிக் கமிட்டி அனுமதி அளித்துள்ளது.
*     மல்யுத்தம் இறுதிப் போட்டியில் பங்கேற்கும் வீரர்கள் கொரோனா தொற்றில் சிக்கினால் வெளியேற்றப்பட்டு, அரையிறுதியில் தோற்றவருக்கு இறுதிப்போட்டி வாய்ப்பு வழங்கப்படும். தொடக்க சுற்றுகளில் இதே நிலை வந்தால் எதிராளிக்கு ‘பை’ சலுகை மூலம் அடுத்த சுற்று வாய்ப்பு வழங்கப்படும்.
*     தடகள வீரர்களுக்கு வைரஸ் தொற்று ஏற்பட்டு போட்டிகளில் பங்கேற்க இயலாமல் போனால் முந்தைய சுற்றில் சிறந்த நிலையை பிடித்த வீரரை கொண்டு அந்த இடம் நிரப்பப்படும். ஆனால் 10,000மீட்டர் ஓட்டம், மாரத்தான், நடை பந்தயத்திற்கு மட்டும் இந்த விதிமுறை பொருந்தாது.
*     ஹாக்கி இறுதிப்போட்டிக்கு முன்னேறிய அணிகளில் ஒன்று கொரோனாவால் களம் இறங்க இயலாமல் போனால் அந்த அணி வெளியேற்றப்படும். அரையிறுதியில் தோல்வி அடைந்த அணிகளில் ஒன்று இறுதிச் சுற்றில் நுழைந்துவிடும். அவ்வாறான சூழலில் அரையிறுதியில் தோற்ற மற்றொரு அணிக்கு வெண்கலப்பதக்கம் வழங்கப்படும்.

தொகுப்பு : சி.ஸ்ரீராமுலு

 
