
ஆசிய வில்வித்தை சாம்பியன்ஷிப் போட்டியில் வெள்ளி பதக்கம் வென்ற இந்திய இணை  


நமது நிருபர்
நவம்பர் 18, 2021
11/18/2021 2:04:49 AM



ஆசிய வில்வித்தை சாம்பியன்ஷிப் போட்டியில் இந்தியாவின் ரிஷப் யாதவ், ஜோதி சுரேகா வென்னம் இணை வெள்ளி பதக்கம் வென்றது. 
வங்காளதேசத்தின் டாக்கா நகரில் ''ஆசிய வில்வித்தை சாம்பியன்ஷிப் 2021'' போட்டிகள் நடந்து வருகின்றன. இதில், இன்று நடந்த கலப்பு இரட்டையர் போட்டி ஒன்றில், கொரிய நாட்டின் கிம் யுன்ஹீ, சோய் யாங்ஹீ இணை மற்றும் இந்தியாவின் ரிஷப் யாதவ், ஜோதி சுரேகா வென்னம் இணை விளையாடினர். இந்த போட்டியில், 155-154 என்ற புள்ளி கணக்கில் கொரிய இணை, இந்திய இணையை வீழ்த்தி  தங்க பதக்கத்தை கைப்பற்றியது. இந்திய இணை வெள்ளி பதக்கம் வென்றது.
இது ஆசிய வில்வித்தை சாம்பியன்ஷிப்பில் இந்தியாவின் இரண்டாவது பதக்கமாகும், ஏற்கனவே, புதன்கிழமை நடைபெற்ற போட்டியில் அபிஷேக் வர்மா மற்றும் அமன் சைனி இணைந்து வெண்கலம் வென்றது குறிப்பிடத்தக்கது. 
 
