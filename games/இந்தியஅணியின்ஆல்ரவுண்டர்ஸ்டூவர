
இந்திய அணியின் ஆல் ரவுண்டர் ஸ்டூவர்ட் பின்னி கிரிக்கெட் போட்டிகளிலிருந்து ஓய்வு பெறுவதாக அறிவிப்பு 


நமது நிருபர்
ஆகஸ்ட் 30, 2021
8/30/2021 12:32:13 PM



டெல்லி : இந்திய அணி ஆல்ரவுண்டர் ஸ்டூவர்ட் பின்னி கிரிக்கெட் போட்டிகளில் இருந்து ஓய்வு பெறுவதாக அறிவித்துள்ளார். மேலும் , 37 வயதான ஸ்டூவர்ட் பின்னி அனைத்து வகையான கிரிக்கெட் போட்டிகளில் இருந்தும் ஓய்வு பெறுகிறார் .
இவர் இந்தியாவுக்காக 6 டெஸ்ட், 14 ஒருநாள், 3 டி20 போட்டிகளில் களமிறங்கியுள்ளார் . 
கர்நாடக மாநிலத்தைச் சேர்ந்த ஸ்டுவர்ட் பின்னி , இந்திய அணிக்காக 2014 ஆம் ஆண்டு நடைபெற்ற இங்கிலாந்துக்கு எதிரான டெஸ்ட் போட்டியில் அறிமுகமானார். அதே ஆண்டில் நியூசிலாந்து அணிக்கு எதிரான ஒருநாள் போட்டியிலும் அறிமுகமானார்.
2015 ஆம் ஆண்டுக்கு பின்பு இந்திய அணியில் ஸ்டுவர்ட் பின்னியால் இடம் பிடிக்க முடியவில்லை. அதன்பின் , 2015 இல் வங்காளதேசம் அணிக்கு எதிராக டாக்காவில் நடைபெற்ற ஒருநாள் போட்டியில் 4 ரன்களை மட்டுமே கொடுத்து 6 விக்கெட்களை  வீழ்த்தியது அவரின் சிறந்த ஆட்டமாக கருதப்படுகிறது.
ஒருநாள் போட்டிகளில் குறைந்த ரன்களை விட்டுக்கொடுத்து அதிக விக்கெட்டுகளை வீழ்த்தியவர் ஸ்டுவர்ட் பின்னி என்பதுதான் இன்றளவும் சாதனையாக உள்ளது.
மேலும் , ஸ்டுவர்ட் பின்னியின் தந்தை ரோஜர் பின்னி 1983 ஆம் ஆண்டு உலகக் கோப்பை போட்டியில் இந்திய அணியில் அங்கம் வகித்து முக்கியப் பங்காற்றியவர் என்பது குறிப்பிடத்தக்கது .
