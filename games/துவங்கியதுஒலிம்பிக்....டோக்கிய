
துவங்கியது ஒலிம்பிக்....  டோக்கியோ நகரம் வாணவேடிக்கையால் ஜொலித்தன...  


நமது நிருபர்
ஜூலை 24, 2021
7/24/2021 12:00:00 AM



டோக்கியோ
உலகின் மிகப்பெரிய விளையாட்டுத் திருவிழாவான ஒலிம்பிக் தொடரின் 32-வது சீசன் ஜப்பான் தலைநகர் டோக்கியோவில் சிறப்பு ஏற்பாடுகளுடன் வெள்ளியன்று மாலை 4:30 மணிக்கு (இந்திய நேரப்படி) ஜப்பான் பேரரசர் நருகிடோ மற்றும் சர்வதேச ஒலிம்பிக் கவுன்சிலின் தலைவர் தாமஸ் பாச் ஆகியோர் இணைந்து தொடங்கி வைத்தனர்.
கொரோனா அச்சத்துக்கு இடையே கோலாகலமாக தொடங்கிய இந்த ஒலிம்பிக் திருவிழாவின் துவக்க நிகழ்வில் பல்வேறு வண்ணங்களில் அதிக பொருட்செலவுடன் சிறப்பு வாண வேடிக்கை நடத்தப்பட்டது. மேலும் ஜப்பான் பாரம்பரிய மற்றும் இதர கலை நிகழ்வுகள் லேசர் வண்ண தொழில்நுட்பத்துடன் பிரமாண்டமாக நிகழ்த்தப்பட்டது. கொரோனா அச்சுறுத்தல் காரணமாக உலக தலைவர்கள், முக்கிய பிரமுகர்கள் என 1000 பேருக்கு மட்டுமே அனுமதி வழங்கப்பட்டது. 
                                  ************
குத்துச்சண்டை வீராங்கனை மேரிகோம் மற்றும் ஹாக்கி அணியின் நட்சத்திர வீரர் மன்ப்ரீத் சிங் ஆகியோர் தலைமையில் இந்திய வீரர் - வீராங்கனைகள் தொடக்க விழாவில் அணி வகுத்து வந்தனர்.
