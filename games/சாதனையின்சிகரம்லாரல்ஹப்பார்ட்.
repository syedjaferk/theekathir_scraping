
சாதனையின் சிகரம் லாரல் ஹப்பார்ட்... 


நமது நிருபர்
மே 24, 2021
5/24/2021 12:00:00 AM




‘‘விளையாட்டு உலகில் பல வேடிக்கை, வினோதங்கள் நிகழ்ந்திருக்கின்றன. பல பல சாதனைகள் முறியடிக்கப்பட்டுள்ளன. விசித்திரங்களும் ஏராளமாக நடந்திருக்கின்றன.தற்போது, புதிய வரலாறை எழுதப் போகிறார் லாரல் ஹப்பார்ட்’’.

யார் இவர்?
நியூசிலாந்தின் ஆக்லாந்து நகர முன்னாள் மேயர், ஹப்பார்ட் ஃபுட்ஸ் நிறுவனர் டிக் ஹப்பார்ட்டின் குழந்தை ஹப்பார்ட். சிறுவயது முதல் பளு தூக்குவதில் அதிக ஆர்வம் இருந்தது.பதின் பருவத்தை எட்டியதும் சில மாற்றங்கள் ஏற்பட, மாற்றுப் பாலினம் என்று அழைக்கப்படும் திருநங்கை சமூகத்தில் இணைந்து, அன்று முதல் தனது பெயரை லாரல் ஹப்பார்டி என மாற்றிக் கொண்டார்.2012 ஆம் ஆண்டு வரைக்கும் ஆண்கள் பிரிவுபளுதூக்கும் போட்டிகளில் கலந்து கொண்டு தனது திறமையை நிரூபித்தார் லாரல். 1998 ஆண்டில்புதிதாக அறிமுகம் செய்யப்பட்ட ஆண்களுக்கான 105 கிலோ எடைப் பிரிவில் 135 கிலோ, ஜெர்க் முறையில் 170 கிலோ என பளு தூக்கி, நியூசிலாந்து ஜூனியர் பிரிவு போட்டியில் புதிய சாதனை படைத்தார். அந்த சாதனையை மற்றொரு திருநங்கையான டேவிட் லிட்டி முறியடித்தது குறிப்பிடத்தக்கது.
ஏணிப்படிகள்!
லாரல் ஹப்பார்ட் திறமையை பாராட்டிய பளு தூக்கும் விளையாட்டு கழகம் 2012 ஆம் ஆண்டில்  ஒலிம்பிக் பளுதூக்குதல் நியூசிலாந்தின் நிர்வாகஅதிகாரியாக நியமித்தது. ஆனாலும் சில மாதங்களிலேயே பெண்ணாக மாறினார். 2015 ஆம் ஆண்டில் சர்வதேச ஒலிம்பிக் சங்கம்கொண்டுவந்த மாற்றங்களுக்குப் பிறகு பெண்கள் பிரிவில் கலந்து கொள்ள ஆரம்பித்தார்.சர்வதேச அளவில் பெண்களுக்கான பளு தூக்கும் போட்டியில் பங்கேற்க நியூசிலாந்து அனுமதி கொடுத்தது. உலகில் முதலில் புத்தாண்டு பிறக்கும் இடமான சாமோவோ நகரில் 2019 ஆம் ஆண்டு பசிபிக் போட்டிகளில் பங்கேற்று ஹப்பார்ட் இரண்டு தங்கப் பதக்கங்களை வென்றுஅசத்தினார். 2020 ஆம் ஆண்டில் இத்தாலியின் ரோம் நகரில் நடைபெற்ற ரோமா 2020 உலகக் கோப்பையில் பெண்களுக்கான 87 கிலோ போட்டியில் தங்கப்பதக்கம் வென்று பதக்க வேட்டையை தொடர்ந்தார்.
எதிர்நீச்சல்..
“எந்த வகையில் பார்த்தாலும் அவர் ஒரு ஆண்” என்று வெளிப்படை யாகவே கூறிய சாமோவோ பிரதமர் டுலீபா, தொடர்ச்சியாக பெண்கள் பிரிவில்கலந்து கொள்ள அனுமதிப்பதையும் பதக்கம் பெறுவதையும்  கடுமையாக விமர்சித்தார்.  2018 ஆம் ஆண்டு காமன் வெல்த் போட்டிக்கு  ஆஸ்தி ரேலியா ஹப்பார்ட் பெயரை அறிவித்ததும் பளு தூக்கும் சங்கம் புகார் தெரிவித்திருந்தது.2014 ஆம் ஆண்டு காமன்வெல்த் போட்டியில் வெண்கலப் பதக்கம் வென்ற டிரேஸி லாம்பிரெக்ஸ். “லாரலுக்கு  வாய்ப்பு வழங்கப்படுவதன் மூலம் சில பெண்கள் வாய்ப்பை இழப்பதை நினைத்து வருந்துகிறேன்” எப்போதும் விளையாட்டில் பெண்களுக்கான சமவாய்ப்புகள் பற்றிப்பேசிக்கொண்டிருக்கிறோம். ஆனால், இப்போதுஅந்த சமத்துவம் எங்களிடமிருந்து பறிக்கப்படு கிறது என்று கடும் எதிர்ப்பை பதிவு செய்திருந்தார்.இத்தகைய கடும் விமர்சனங்களை எல்லாம் எதிர்கொண்டு பதக்கங்களை குவித்த லாரல் ஹப்பார்ட், சர்வதேச போட்டிகள் பலவற்றிலும் கலந்து கொண்டிருந்தாலும், ஒலிம்பிக் என்பது அவருக்கு எட்டாக் கனியாகவே இருந்தது.
புதிய அத்தியாயம்...
பளு தூக்கும் ஒவ்வொரு எடைப் பிரிவிலும் ஒரு நாடு ஒரு வீரரை ஒலிம்பிக் தொடருக்கு அனுப்பலாம். சூப்பர் ஹெவிவெயிட் பிரிவில் நியூசிலாந்து அணி ஹப்பார்டை அனுப்புவது கிட்டத்தட்ட உறுதியாகியிருக்கிறது. ஆனால், அது 100 சதவிகிதம் உறுதியாகவில்லை.இதுகுறித்து லாரல் ஹப்பார்ட் கூறியதாவது, ‘‘இப்படியான ஒரு பரிசீலனை பத்து வருடங் களுக்கு முன்பு நடந்திருக்கும் என்றால், என்னைப் போன்ற ஒரு தடகள வீராங்கனையை உலகம் ஏற்றுக் கொண்டிருக்காது. ஏன் இப்போதும்கூட ஏற்றுக் கொள்ளத் தயாராக இல்லை. ஆனால், குறைந்தபட்சம் இந்த முக்கியமான போட்டிகளில் பங்கேற்க என்னைப் பரிசீலிக்கிறார்கள். அதனால், இந்த மேடையை பயன்படுத்திக்கொள்ள இதுவே சரியான தருணம்” என்றுகூறியிருக்கிறார்.
ஜப்பான் தலைநகர் டோக்கியோ செல்லும் தடகள வீரர்கள் ஒவ்வொருவரையும் ஆதரிக்க காத்துக் கொண்டிருக்கிறோம் என்று அறிக்கையை வெளியிட்டிருக்கிறது நியூசிலாந்து ஒலிம்பிக் சங்கம்.லாரல் ஹப்பார்ட்டை போன்ற ஒரு தடகள வீராங்கனையை விளையாட்டு உலகம் இன்றும் கூட ஏற்கவில்லை என ஹப்பார்ட் கூறியது நூற்றுக்கு நூறு உண்மை. இவர் பெண்கள் பிரிவில் கலந்து கொள்வதன் மூலம் அது பெண்களுக்குப் பாதகமாக அமைவதாக வாதங்கள் கிளம்பியிருக்கின்றன. தொடர்ந்து பலரும் அவர் பெண்கள் பிரிவில் பங்கேற்பதை எதிர்த்து குரல் கொடுத்துக்கொண்டே இருக்கிறார்கள்.
என்னதான் விளையாட்டு உலகம் பல மாற்றங்கள் கண்டு வந்தாலும், செமன்யா, ஹப்பார்ட் போன்றவர்கள் இன்னும் விமர்சனங்களைச் சந்தித்துக் கொண்டேதான் இருக்கிறார்கள். இவர்கள் சுதந்திரமாக போட்டிகளில் பங்கேற்க இன்னும் சில ஆண்டுகள் ஆகலாம். உலகமே கொண்டாடும் ஒலிம்பிக் தொடரில் பங்கேற்ற முதல் திருநங்கை என்ற வரலாறு படைக்கப் போகும் பளு தூக்குதல் வீராங்கனை லாரல் ஹப்பார்ட்டை வாழ்த்துவோம்!

....சி.ஸ்ரீராமுலு....

