
இந்தோனேஷிய மாஸ்டர்ஸ் பேட்மிண்டன் - 2வது சுற்றுக்கு முன்னேறிய இந்திய வீரர்கள்  


நமது நிருபர்
நவம்பர் 17, 2021
11/17/2021 12:58:54 PM



இந்தோனேஷிய மாஸ்டர்ஸ் பேட்மிண்டன் தொடரில் கிடாம்பி ஸ்ரீகாந்த், துருவ் கபிலா-சீக்கி ரெட்டி இரண்டாம் சுற்றுக்கு முன்னேறினர்.    
இந்தோனேஷிய மாஸ்டர்ஸ் சூப்பர் 750 பேட்மிண்டன் தொடர் இந்தோனேஷியாவில் நடைபெற்று வருகிறது. இத்தொடரில்,  இன்று நடைபெற்ற போட்டியில் ஆண்கள் ஒற்றையர் பிரிவில், இந்தியாவின் கிடாம்பி ஸ்ரீகாந்த், பிரான்ஸ் நாட்டின் கிறிஸ்டோ போப்போவை 21-18, 15-21, 21-16 எனும் செட் கணக்கில் வீழ்த்தி இரண்டாம் சுற்றுக்கு முன்னேறினார். அதனை தொடர்ந்து ஸ்ரீகாந்த் அடுத்த சுற்று போட்டியில், உலகின் 6ம் நிலை வீரரான  இந்தோனேஷியாவின் ஜொனாதன் கிறிஸ்டியை எதிர்கொள்ள உள்ளார்.  
கலப்பு இரட்டையர் போட்டியில் துருவ் கபிலா - என் சீக்கி ரெட்டி  இணை இந்தோனேஷியாவின் பிரவீன் ஜோர்டான் மற்றும் மெலாட்டி டேவா இணையை 21-11, 22-20 எனும் செட் கணக்கில் வீழ்த்தி இரண்டாவது சுற்றுக்கு முன்னேறினர்.
