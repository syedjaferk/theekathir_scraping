
உலக பேட்மிண்டன் சாம்பியன்ஷிப் லக்ஷ்யா சென் அசத்தல்


நமது நிருபர்
ஆகஸ்ட் 24, 2022
8/24/2022 9:58:44 PM



உலக பேட்மிண்டன் சாம்பியன்ஷிப் தொடரின் 27-வது சீசன் ஜப்பான் தலைநகர் டோக்கியோவில் நடைபெற்று வருகிறது. இந்த தொடரின் 2-வது சுற்று ஆட்டத்தில் இந்தியாவின் முன்னணி வீரர் லக்ஷ்யா சென் தனது 2-வது சுற்று ஆட்டத்தில் ஸ்பெயின் வீரர் லூயிஸ் பெனால்வரை 21-17, 21-10 என்ற செட் கணக்கில் வீழ்த்தி 3-வது சுற்றுக்கு முன்னேறினார். அதிகம்  எதிர்பார்த்த இந்தியாவின் மூத்த வீரர் கிடாம்பி ஸ்ரீகாந்த் தனது 2-வது சுற்று ஆட்டத்தில் சீனாவின் ஜூன்பெங்கிடம் 21-9, 21-17 என்ற செட் கணக்கில் வீழ்ந்து தொடரில் இருந்து வெளியேறினார். ஆடவர் இரட்டையர் பிரிவில் சூப்பர் பார்மில் உள்ள அர்ஜுன் - கபிலா ஜோடி 2-வது சுற்று ஆட்டத்தில் 21-17, 21-16 என்ற செட் கணக்கில் டென்மார்க்கின் ஆண்டர்ஸ் - அஸ்டிரப் ஜோடியை வீழ்த்தி 3-வது சுற்றுக்கு முன்னேறியது.
இந்திய ஜோடிகளின் அதிர்ச்சி தோல்விகள்
•    காயத்ரி கோபிசந்த் - டிரீஷா ஜோடி, மலேசியாவின் தின்னாஹ் - டான் ஜோடியிடம் 21-8, 21-17 என்ற செட் கணக்கில் வீழ்ந்தது.
•    சஞ்சனா சந்தோஷ் - பூஜா தன்து ஜோடி, தென்கொரியாவின் ஷின் - லீ ஜோடியிடம் 21-15, 21-7 என்ற செட் கணக்கில் தோல்வி கண்டு வெளியேறியது.
•    அஸ்வினி பொன்னப்பா - சிக்கி ரெட்டி ஜோடி சீனாவின் சென் - ஜியா ஜோடியிடம் 21-15, 21-10 என்ற செட் கணக்கில் வீழ்ந்தது.
