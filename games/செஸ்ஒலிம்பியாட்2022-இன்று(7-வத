
செஸ் ஒலிம்பியாட் 2022 - இன்று (7-வது நாள்)


நமது நிருபர்
ஆகஸ்ட் 1, 2022
8/1/2022 9:14:32 PM



மதியம் 3 மணிக்கு மேல் 5வது  சுற்றுஆட்டங்கள் தொடங்குகின்றன.
வெற்றிக் கொண்டாட்டத்தில் சர்ச்சையை ஏற்படுத்திய இங்கிலாந்து மகளிர் கால்பந்து அணி
ஐரோப்பிய மகளிர் கால்பந்து சாம்பியன்ஷிப் கால்பந்து தொடரின் இறுதிப்போட்டியில் 2-1 என்ற கோல்கணக்கில் ஜெர்மனியை வீழ்த்தி 56 ஆண்டுகளுக்கு பிறகு முதன்முறையாக கோப்பையை கைப்பற்றி இங்கிலாந்து அணி வரலாறு படைத்தது. வெற்றிக்குப் பிறகு நடைபெற்ற பத்திரிகையாளர் சந்திப்பில் மேலாளர், நிர்வாகிகள் பேசிக்கொண்டிருக்கும் பொழுது இங்கிலாந்து வீராங் கனைகள் அந்த இடத்திற்கு சென்று வெற்றியை கொண்டாடினர். இங்கிலாந்து நாட்டின் விக்கெட் கீப்பர் ஒரு படி மேலே சென்று பத்திரிகை யாளர் சந்திப்பு மேடையில் ஏறி நடனம் ஆடி னார்.  கோப்பையை கைப்பற்றிய இங்கிலாந்து அணிக்கு  பாராட்டு குவிந்து வரும் நிலையில், பத்திரிகையாளர் சந்திப்பு ஆட்டத்தால் ஒருதரப்பில் இருந்து கடும் எதிர்ப்பு கிளம்பியுள்ளது. எனினும் எதிர்ப்புக்கு போட்டியாக ஆதரவான குரல்களும் ஆங்காங்கே எழுந்து வருகிறது. இதில் சுவாரஸ்யமான விஷயம் என்ன வென்றால் கால்பந்து மற்றும் விளையாட்டுக்கு தொடர்பு இல்லாத நபர்களும் அதாவது அனைத்து தரப்பினரும் “வெற்றிக்கொண்டாட்டத்தில் நடனம் ஆடுவது தவறா?” என கேள்வி எழுப்பி இங்கிலாந்து மகளிர் கால்பந்து அணிக்கு சமூக வலைத்தளங்களில் பக்கபலமாக ஆதரவு தெரிவித்து வருகின்றனர்.
திரைத்துறையினர் கூட தோற்று விடுவார்கள்
மகளிர் கால்பந்து விளையாட்டுப் போட்டிகளில் மிகவும் முக்கிய மானது கோலடித்த பின்பு வீராங்கனைகள் ஆடும் நடனம் தான். குழந்தைத் தனத்துடன் அவர்கள் ஆடும் நடனத்தைக் காண தனி ரசிகர்கள் பட்டாளமே போட்டி நடைபெறும் மைதானத்திற்கு செல்லும். அமெரிக்கா, இங்கிலாந்து, ஆப்பிரிக்கா கால்பந்து அணிகள் மிகவும் அழகாக நடனம்  ஆடுவார்கள். நடனத்திற்கு என தனி பயிற்சி மேற்கொண்ட திரைத்துறையினர் கூட மகளிர் கால்பந்து அணியினரிடம் தோற்று விடுவார்கள்.
இங்கிலாந்து மகளிர் அணி செய்தது தவறா?
பத்திரிகையாளர் சந்திப்பு தொடர்பாக விதிகள் தனியாக எதுவும் இல்லை. ஆனால் அமைதி, நாகரிகமான கேள்வி, அதற்கேற்ற பதில், பேசுபவர்கள் மட்டும் முன்னிலையாகவும் மற்ற ஆதரவாளர்கள் பின்னால் அமைதியாக இருக்க வேண்டும் என சில பாரம்பரிய கட்டுப்பாடுகள் உள்ளன. விளையாட்டு மட்டுமல்ல எந்த பத்திரிகை யாளர் சந்திப்பாக இருந்தாலும் இந்த  நடைமுறையை பின்பற்றவேண்டும். முக்கியமாக விளையாட்டு தொடர்பான பத்திரிகையாளர்கள் சந்திப்பில் வீரர் - வீராங்கனைகள் (தனிநபர் விளையாட்டை தவிர) பங்கேற்க மாட்டார்கள். சொல்லப் போனால் அந்த பக்கமே செல்லமாட்டார்கள். ஆனால் இங்கிலாந்து மகளிர் அணி அங்கே சென்றது மட்டுமல்லாமல் அங்கே ஒரு வட்டம் அடித்து, செய்தியாளர்கள் சந்திப்பு மேடையில் நடனத்தை வேறு அரங்கேற்றியுள்ளனர். தற்போதைய நவீன காலகட்டத்தில் இந்த சம்பவம் முதன்முறை (சர்வதேச முக்கிய போட்டியில்) என்பதால் இது தொடர்பாக சர்வதேச கால்பந்து சம்மேளனம் இன்னும் கருத்து தெரிவிக்கவில்லை. ஆனால் கண்டிப்பாக இது விதிமீறல் சம்பவம் என்பதால் கூடிய சீக்கிரம் நடவடிக்கை தொடர்பான அறிவிப்பு வெளியாகும் என எதிர்பார்க்கப்படுகிறது. 
 
