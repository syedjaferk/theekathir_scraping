
கொரோனா பரவல் எதிரொலி பெர்த் மைதானத்தில் கடைசி டெஸ்ட் இடமாற்றம்?


நமது நிருபர்
நவம்பர் 10, 2021
11/10/2021 11:00:56 AM



கிரிக்கெட் உலகில் புகழ்பெற்ற இங்கிலாந்து - ஆஸ்திரேலிய அணிகள் மோதும் ஆஷஸ் தொடர் (சாம்பல் யுத்தம்) டிசம்பர் மாதம் 8-ஆம் தேதி ஆஸ்திரேலியாவில் தொடங்குகிறது. இந்த தொடருக்காக பிரிஸ்பேன், அடிலெய்டு, மெல்போர்ன், சிட்னி, பெர்த் ஆகிய 5 நகரங்களில் உள்ள மைதானங்கள் தேர்வு செய்யப்பட்டுள்ளன. ஆனால் கடைசி டெஸ்ட் போட்டி நடைபெறவுள்ள கிரிக்கெட் உலகின் அபாயகர மான ஆடுகளமான பெர்த் மைதானத்தில் ஆஷஸ் போட்டி  நடைபெறுவதில் சிக்கல் ஏற்பட்டுள்ளது. பெர்த் நகரப்பகுதிகளில் கொரோனா பரவல் இன்னும் கட்டுக்குள் வராததால் ஆஸ்திரேலிய கிரிக்கெட் வாரியம் அங்கு ஆஷஸ் போட்டியை நடத்த தயங்குகிறது. இதனால் ஹோபர்ட் மைதானத்திற்கு 5-வது  டெஸ்ட் போட்டி மாற்றப்படலாம் எனத் தகவல் வெளியாகியுள்ளது
அபாயகரமான பெர்த் மைதானம் 
கிரிக்கெட் உலகின் முக்கியமான ஆடுகளங்களில் ஒன்று பெர்த். காரணம் பெர்த் மைதானத்தின் பிட்ச் பகுதி சற்று வித்தியாசமான களிமண்ணில் செய்யப்பட்டுள்ளது. சாதாரணமாக வீசப்படும் பந்துகள் பவுன்ராசாக எழும்பும் என்பதால் பெர்த் மைதானத்தில் நடைபெறும் போட்டிகள் பரபரப்பாக இருக்கும்.
 
