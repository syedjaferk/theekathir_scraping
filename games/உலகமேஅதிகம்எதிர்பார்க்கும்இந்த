
உலகமே அதிகம் எதிர்பார்க்கும் இந்தியா - பாக்., கிரிக்கெட் போட்டி


நமது நிருபர்
ஆகஸ்ட் 27, 2022
8/27/2022 9:29:13 PM



இன்றைய ஆட்டம்
இந்தியா-பாகிஸ்தான்
இடம் : துபாய்
நேரம்: இரவு 7.30 மணி
கிரிக்கெட் உலகில் உலகக்கோப்பை, டெஸ்ட் சாம்பியன்ஷிப் உள்ளிட்ட  பல முக்கிய போட்டிகள் நடத்தப்பட்டா லும் இந்தியா - பாகிஸ்தான் அணிகள் மோதும் போட்டிக்கு தனி பாரம்பரிய பெருமை உள்ளது. இருநாட்டு எல்லை பிரச்சனையை போல கிரிக்கெட்டிலும் எலியும், பூனையுமாக மோதுவதால் இந்தியா - பாகிஸ்தான் விளையாடும் ஆட்டங்கள் ஏதோ திருவிழா போன்று டிரெண்டிங்கில் இருக்கும். முக்கியமாக விளையாட்டு உலகம் சாராதவர்கள் கூட இந்தியா - பாகிஸ்தான் போட்டி என்ன ஆனது என கேட்கும் அளவிற்கு உலகில் மிகவும் பிரபல போட்டியாக உள்ளது.  இந்நிலையில், ஆசியக்கோப்பை டி-20 தொடரின் 2-வது ஆட்டத்தில் இந்தியா - பாகிஸ்தான் அணிகள் சனி யன்று மோதுகின்றன. இருஅணியும் சரிசம பலத்தில் இருப்பதாலும், போட்டி யின் வெற்றி, தோல்விக்கு இடை யில் நாட்டின் பெயர், பெருமை வேறு இருப்பதால் இந்த ஆட்டம் பரபரப்பாக நடைபெறும் என எதிர்பார்க்கப்படுகிறது.
