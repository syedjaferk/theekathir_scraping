
நியூசிலாந்து அணியின் வெற்றியை கொண்டாடிய அனைத்து நாட்டு ரசிகர்கள்


நமது நிருபர்
நவம்பர் 11, 2021
11/11/2021 7:55:18 AM



ஐக்கிய அரபு அமீரகத்தில் நடைபெற்று வரும் 7-வது சீசன் டி-20 உலகக்கோப்பை கிரிக்கெட் தொடர் தற்போது இறுதி கட்டத்தை எட்டியுள்ளது. புதனன்று நடைபெற்ற முதல் அரை யிறுதி ஆட்டத்தில் நியூசிலாந்து அணி இங்கிலாந்து அணியை 5 விக்கெட் வித்தி யாசத்தில் வீழ்த்தி உலகக்கோப்பை டி-20 தொடரில் முதன்முறையாக இறுதிக்கு முன்னேறியது.  இதுமட்டுமல்லாமல் 2019-ஆம் ஆண்டு ஒருநாள் உலகக்கோப்பை தொடரில் கோப்பையை கைப்பற்றிய இங்கிலாந்து அணிக்கு பதிலடி கொடுத்துள்ளது. நியூசிலாந்து அணி இறுதிக்கு முன்னேறிய நிகழ்வை அந்நாட்டு ரசிகர் களை விட, பிற நாட்டு ரசிகர்கள் தான்  சமூக வலைதளங்களில் அதிகம் கொண்டாடி யுள்ளனர். இந்த விஷயத்தில் இந்திய ரசிகர்கள் தான் டாப். அந்தளவுக்கு சமூக  வலைதளங்களில் மீம்ஸ் மற்றும் கருத்துக் களை தெரிவித்து அசத்தினர். நியூசிலாந்து அணியின் வெற்றிக்கு உலகம் முழுவதும் வாழ்த்துக்கள் வந்ததால் டுவிட்டர் பக்கத்தில் நியூசிலாந்து நாடு டாப் டிரண்டிங்கில் உள்ளது.
நியூசிலாந்து அணியை கொண்டாட காரணம்?
2019-ஆம் ஆண்டு ஒருநாள் உலகக் கோப்பை தொடரில் நியூசிலாந்து அணி தான்  கோப்பையை கைப்பற்றும் என எதிர்பார்க்கப்பட்டது. ஆனால் சூப்பர் ஓவர் மற்றும் நடுவர்களின் சர்ச்சை முடிவுகளால் இங்கிலாந்து அணி கோப்பையை கையில் ஏந்தியது. இதனால் கிரிக்கெட் ரசிர்கள் இங்கி லாந்து அணி மற்றும் ஐசிசி மீது பாய்ந்து சமூக வலைத்தளங்களில் போர்க்கொடி தூக்கினர். இதன் அனுதாப அலை காரணமாக கிரிக்கெட் உலகின் செல்லப்பிள்ளையானது நியூஸிலாந்து அணி.
