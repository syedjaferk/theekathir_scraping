
நூறு ஆண்டுகளுக்குப் பின்பு ஒலிம்பிக் தடகள போட்டியில் இந்தியாவிற்குத் தங்கப் பதக்கம்- நீரஜ் சோப்ரா சாதனை 


நமது நிருபர்
ஆகஸ்ட் 7, 2021
8/7/2021 6:24:43 PM



நூறு ஆண்டுகளுக்குப் பின்பு ஒலிம்பிக் தடகள போட்டியில் இந்தியாவிற்குத் தங்கப் பதக்கம்- நீரஜ் சோப்ரா சாதனை 
 
டோக்கியோ : டோக்கியோவில் நடந்து வரும் ஒலிம்பிக் போட்டியில் நூறு ஆண்டுகளுக்குப் பிறகு ஈட்டி எறிதல் போட்டியில் தங்கம் வென்றுள்ளார் இந்தியத் தடகள வீரர் நீரஜ் சோப்ரா. பதக்க பட்டியலில், இந்தியா, 66வது இடத்திலிருந்து 46வது இடத்திற்கு முன்னேறியது. 
டோக்கியோவில் 32வது ஒலிம்பிக் போட்டி நடைபெற்று வருகிறது. நாளையுடன் முடியவிருக்கும் இந்த ஒலிம்பிக் போட்டியில் இன்றே இந்தியாவிற்கான போட்டிகள் அனைத்தும் நிறைவடைகிறது . இரண்டு வெள்ளிப் பதக்கங்களும் , நான்கு வெண்கல பதக்கங்களும் பெற்றிருந்த இந்தியா , இன்று ஈட்டி எறிதல் போட்டியில் முதல் தங்கப் பதக்கம் வென்றுள்ளது. 
அரையிறுதி போட்டியிலிருந்தே தன் ஆட்டத்தால் பார்வையாளர்களின் மனதைக் கவர்ந்த நீரஜ் சோப்ரா , தன் ரசிகர்களின் எதிர்பார்ப்பையும் தூண்டினார். அதேபோல் ,தனது முயற்சியால் 87. 58 மீட்டர் அளவிற்கு ஈட்டி எரிந்து தங்கப் பதக்கம் வென்று சாதனை படைத்தார். 23 வயதே ஆகும் நீரஜ் சோப்ரா ,ஹரியானாவின் பானிபட்டில் பிறந்தவர். இவர் , சிறு வயதிலிருந்தே தடகள போட்டிகளில் பங்கேற்று வருகிறார். 
நூறு ஆண்டுகளுக்குப் பின்னர் இந்தியாவில் ஒலிம்பிக் தடகள போட்டியில் நீரஜ் சோப்ரா தங்கம் வென்றிருப்பது இந்திய மக்களிடையே பெரும் மகிழ்ச்சியை அளித்திருக்கிறது  . 
