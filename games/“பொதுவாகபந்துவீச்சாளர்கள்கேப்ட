
“பொதுவாக பந்துவீச்சாளர்கள் கேப்டனாக இருக்க வேண்டும்” – இங்கிலாந்து வீரர் ஜேம்ஸ் ஆண்டர்சன்  


நமது நிருபர்
நவம்பர் 21, 2021
11/21/2021 6:24:25 PM



பொதுவாக பந்துவீச்சாளர்கள் கேப்டனாக இருக்க வேண்டும் என்று நான் நினைக்கிறேன் என்று ஜேம்ஸ் ஆண்டர்சன் தனது கருத்தினை தெரிவித்துள்ளார்.  
இங்கிலாந்து கிரிக்கெட் அணி ஆஸ்திரேலியாவில் சுற்றுப்பயணம் மேற்கொண்டு 5 போட்டிகள் கொண்ட டெஸ்ட் தொடரில் விளையாட உள்ளது. இதன் முதல் போட்டி பிரிஸ்பேனில் டிச.8 ஆம் தேதி நடைபெற உள்ளது. இந்த நிலையில் ஆஸ்திரேலிய அணியின் டெஸ்ட் கேப்டன் டிம் பெய்ன் தனது பதவியை ராஜினாமா செய்தார். இதனால் ஆஸ்திரேலிய டெஸ்ட் அணியின் அடுத்த கேப்டன் யார் என்ற கேள்வி எழுந்துள்ள நிலையில் இங்கிலாந்து வேகப்பந்து வீச்சாளர் ஜேம்ஸ் ஆண்டர்சன் தனது கருத்தினை தெரிவித்துள்ளார்.
இதுகுறித்து அவர் கூறியதாவது, பொதுவாக பந்து வீச்சாளர்கள் கேப்டனாக இருக்க வேண்டும் என்று நான் நினைக்கிறேன். பந்து வீச்சாளர்கள் விளையாட்டை பற்றி அதிகம் சிந்திக்கிறார்கள். பேட்ஸ்மேன்கள் தான் ஓர் அணியின் கேப்டனாக இருக்க வேண்டும் என்று பலர் கருதுகின்றனர். ஆனால் பந்து வீச்சாளர்கள் கேப்டன்  பொறுப்பை சிறப்பாக கையாளக் கூடியவர்கள். கேப்டன் பதவியை பேட் கம்மின்ஸ்க்கு கொடுத்தால், அதில் அவர் சிறப்பாக செயல்படுவார். ஏன் கேப்டன்  பதவியை பேட் கம்மின்ஸ்க்கு கொடுக்கக்கூடாது என்று தனது கருத்தினை தெரிவித்துள்ளார்.
