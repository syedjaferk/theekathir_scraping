
ரிஷப் பண்ட் களத்தில் இருந்தால் எங்கள் அணிக்கு ஆபத்து தான் – பேட் கம்மின்ஸ்


நமது நிருபர்
நவம்பர் 7, 2024
11/7/2024 6:24:34 PM



ரிஷப் பண்ட் களத்தில் இருந்தால் எங்கள் அணிக்கு ஆபத்து தான் என ஆஸ்திரேலியா அணியின் கேப்டன் பேட் கம்மின்ஸ் தெரிவித்துள்ளார்.
இந்திய கிரிக்கெட் அணி சமீபத்தில் சொந்த மண்ணில் நியூசிலாந்துக்கு எதிராக நடைபெற்ற 3 போட்டிகள் கொண்ட டெஸ்ட் தொடரை முழுமையாக இழந்தது. இதையடுத்து இந்திய அணி ஆஸ்திரேலியாவுக்கு சுற்றுப்பயணம் மேற்கொண்டு 5 போட்டிகள் கொண்ட டெஸ்ட் (பார்டர்-கவாஸ்கர் தொடர்) தொடரில் ஆட உள்ளது. இந்த தொடர் வரும் 22ஆம் தேதி தொடங்குகிறது.
இந்த நிலையில், பார்டர் கவாஸ்கர் தொடர் குறித்து ஆஸ்திரேலிய அணியின் கேப்டன் பேட் சும்மின்ஸ் பேசுகையில், ரிஷப் பண்ட் போட்டியில் வேகமான மாற்றத்தை ஏற்படுத்துபவர். ஆஸ்திரேலியாவில் அவர் இறுதியாக விளையாடியபோது அது அவருக்கு நல்ல தொடராக அமைந்தது. அவர் களத்தில் இருப்பது எங்கள் அணிக்கு ஆபத்து தான். எனவே பார்டர் - கவாஸ்கர் தொடரில் அவரின் விக்கெட்டை விரைவில் வீழ்த்த நாங்கள் முயற்சி செய்வோம். எங்களிடம் சில நல்ல திட்டங்கள் உள்ளன என தெரிவித்துள்ளார்.
