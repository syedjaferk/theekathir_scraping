
கத்தார் உலகக்கோப்பை கால்பந்து: அர்ஜெண்டினா, நெதர்லாந்து நாடுகள் தகுதி


நமது நிருபர்
நவம்பர் 17, 2021
11/17/2021 8:20:08 PM



வரும் 2022-ஆம் ஆண்டு நவம்பர், டிசம்பர் மாதங்களில் மத்திய கிழக்கு நாடான கத்தாரில் உலகக்கோப்பை கால்பந்து தொடர் நடைபெறுகிறது. இந்த போட்டியில் 32 நாடுகள் பங்கேற்க உள்ள நிலையில், போட்டியை நடத்தும் கத்தார் மட்டுமே நேரடியாக தகுதி பெற்றுள்ளது. மீதமுள்ள 31 நாடுகளும் தகுதி சுற்று மூலமே முன்னேற முடியும். தென் அமெரிக்க கண்டத்தில் நடைபெற்று வரும் தகுதி சுற்று ஆட்டங்களில் அசத்தலாக செயல்பட்டு வரும் அர்ஜெண்டினா 18-வது முறையாக தகுதி பெற்றுள்ளது. இதே போல ஐரோப்பிய கண்டத்தில் நெதர்லாந்து அணி 10-வது முறையாக தகுதி பெற்றுள்ளது. நெதர்லாந்து அணி கடந்த முறை தகுதி பெறவில்லை.  தகுதி சுற்று ஆட்டங்கள் இன்னும் முழுமையாக நிறைவு பெறாததால் உலகக்கோப்பை தொடருக்கு இதுவரை 12 நாடுகள் தகுதி பெற்றுள்ளன. இன்னும் 19 நாடுகள் தகுதிபெற வேண்டியுள்ளது. 
