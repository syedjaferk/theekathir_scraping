
கிறிஸ்டியானோ ரொனால்டோ மேன்செஸ்டர் யுனைடெட் அணியில் சேருவதற்கான ஒப்பந்தம் நிறைவு


நமது நிருபர்
ஆகஸ்ட் 31, 2021
8/31/2021 1:28:47 PM



உலகப் புகழ்பெற்ற கால்பந்தாட்ட வீரர் கிறிஸ்டியானோ ரொனால்டோ மேன்செஸ்டர் யுனெடெட் கால்பந்து அணியில் சேருவதற்கான ஒப்பந்தம் நிறைவடைந்துள்ளது.
இதற்கு முன்னதாக, அவர் இத்தாலியின் ஜுவென்டஸ் அணியில் விளையாடி வந்தார். 2018 ஆம் ஆண்டு ஜுவென்டஸ் கால்பந்து கிளப்பில் இணைந்தார். ஜூவென்டஸ் அணிக்காக விளையாடிய வீரர்களிலே அதிவேகமாக 100 கோல்களை அடித்தவர் என்ற சாதனையும் ரொனால்டோ நிகழ்த்தினார். 
கிட்டத்தட்ட 12 ஆண்டுகளுக்குப் பிறகு பிரிமியர் லீக் போட்டிகளில் மீண்டும் மேன்செஸ்டர் யுனைடெட்டில்  ரொனால்டோ இணைகிறார். இந்த இரண்டாண்டு ஒப்பந்தம் குறித்து, மேன்செஸ்டர் யுனைடெட் அணி சென்ற வாரம் அறிவித்திருந்தது.
இந்நிலையில், ரொனால்டோ மருத்துவச் சோதனையை முடித்து, விசா பெற்றதை அடுத்து, ஒப்பந்தம் நிறைவடைந்துள்ளது.  மேன்செஸ்டர் யுனைடெட் அணிக்காக அவர் அடுத்த மாதம் 11ஆம் தேதி களமிறங்குவார் என்று எதிர்பார்க்கப்படுகிறது.
ரொனால்டோ, 2003லிருந்து 2009ஆம் ஆண்டு வரை மேன்செஸ்டர் அணிக்கு விளையாடினார். 2018 ஆம் ஆண்டில், 100 மில்லியன் யூரோ மதிப்பிலான ஒப்பந்தத்தில் ரியல் மாட்ரிட் அணியிலிருந்து ஜுவென்டஸ் அணிக்கு மாறினார்.
