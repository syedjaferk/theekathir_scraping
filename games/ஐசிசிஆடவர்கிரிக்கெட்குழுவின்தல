
ஐசிசி ஆடவர் கிரிக்கெட் குழுவின் தலைவராக சவுரவ் கங்குலி நியமனம்


நமது நிருபர்
நவம்பர் 17, 2021
11/17/2021 8:20:08 PM



ஐசிசி ஆடவர் கிரிக்கெட் குழுவின் தலைவராக 2012-ஆம் ஆண்டு முதல் பணியாற்றி வரும் இந்திய கிரிக்கெட் அணியின் முன்னாள் வீரர் அனில் கும்ப்ளே வின் பதவிக்காலம் நிறைவடைந்த நிலையில், முன்னாள் கேப்டனும், இந்திய கிரிக்கெட் கட்டுப் பாட்டு வாரியத் (பிசிசிஐ) தலைவருமான சவுரவ் கங்குலி புதிய தலைவராக தேர்வு செய்யப்பட்டுள்ளார். கங்குலியின் அனுபவம் முக்கிய பல முடிவுகளை எடுப்பதற்கு உதவியாக இருக்கும் என்பதால் தேர்வு செய்துள்ளோம் என சர்வதேச கிரிக்கெட் வாரியத் (ஐசிசி) தலைவர் கிரேக் பார்கிளே கூறியுள்ளார். ஐசிசி கிரிக்கெட் குழுவின் தலைவர் பொறுப்பிலிருந்து விடைபெறும் அனில்  கும்ப்ளே டிஆர்எஸ், விதிமுறைகளை மீறி  வீசப்படும் பந்துவீச்சுக்களின் ஆய்வு போன்ற  பல அதிரடி முடிவுகளுக்கு மாற்றம் ஏற்படுத்தி அசத்தியவர்.
