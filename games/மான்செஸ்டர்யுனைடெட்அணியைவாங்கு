
மான்செஸ்டர் யுனைடெட் அணியை வாங்குகிறார் ஜிம் ராட்க்ளிப்


நமது நிருபர்
ஆகஸ்ட் 18, 2022
8/18/2022 9:03:17 PM



கால்பந்து உலகில் பணக்கார கிளப் அணிகளுள்  ஒன்றான மான்செஸ்டர் யுனைடெட் (இங்கி லாந்து) அணியை பிரிட்டன் நாட்டின் முதன்மையான பணக்காரர்களுள் ஒருவரான ஜிம் ராட்க்ளிப் வாங்க உள்ளார். கால்பந்து விளையாட்டின் தீவிர ரசிகரான ஜிம் ராட்க்ளிப் மான்செஸ்டர் யுனைடெட்  அணியை வாங்க கடுமையான முயற்சி மேற்கொண்டு வருவதாக பிரான்ஸ் செய்தி நிறுவனமான (ஏஎப்பி) தகவல் தெரிவித்துள்ளது.  செய்திகள் பல வெளியாகினாலும் ஜிம் ராட்க்ளிப் மற்றும் தற்போது மான்செஸ்டர் யுனைடெட் அணியை தனது கட்டுப்பாட்டில் வைத்திருக்கும்  கிளேசர் குடும்பம் இதுவரை அதிகாரப்பூர்வமாக எந்த தகவலையும் வெளியிடவில்லை. மொத்தம் 4.2 பில்லியன் டாலர் (இந்திய மதிப்பில் ரூ.33,596 கோடி) மதிப்புக் கொண்ட மான்செஸ்டர் யுனைடெட் அணியின் முக்கிய பங்குகளை மட்டும் வாங்கினால் ஜிம் ராட்க்ளிப் சுமார் 2.2 பில்லியன் டாலர் (ரூ.17,513 கோடி) செலவிட வேண்டியிருக்கும் என்பது குறிப்பிடத்தக்கது.
