
ஐபிஎல் கிரிக்கெட் போட்டியில் இன்றைய ஆட்டத்தில் டெல்லி-ராஜஸ்தான் அணிகள் மோதல்  


நமது நிருபர்
ஏப்ரல் 22, 2022
4/22/2022 5:10:46 PM



இன்று நடைபெறும் ஐபிஎல் கிரிக்கெட் போட்டியில் டெல்லி கேப்பிடல்ஸ்-ராஜஸ்தான் ராயல்ஸ் அணிகள் மோதுகின்றன.  
ஐபிஎல் தொடரின் 34ஆவது லீக் ஆட்டம் இன்று மாலை 7.30 மணிக்கு மும்பை வான்கடே மைதானத்தில் நடைபெற உள்ளது. இதில் டெல்லி கேப்பிடல்ஸ்-ராஜஸ்தான் ராயல்ஸ் அணிகள் மோதுகின்றன. இதுவரை டெல்லி அணி 6 போட்டிகளில் 3 வெற்றி பெற்று புள்ளி பட்டியலில் 6வது இடத்தில் உள்ளது. நடைபெற்ற டெல்லி-பஞ்சாப் ஆட்டத்தில் பஞ்சாப் அணியை வீழ்த்தியது.  
அதனைதொடர்ந்து ராஜஸ்தான் அணி 6 போட்டிகளில் 4 வெற்றி பெற்று புள்ளி பட்டியலில் 3ஆவது இடத்தில் உள்ளது. ராஜஸ்தான் எதிர்கொண்ட கொல்கத்தாவுக்கு எதிராக 217 ரன்கள் குவித்தது.  
இதையடுத்து இரு அணிகளுக்கிடையே இன்று நடைபெறவிருக்கும் போட்டி பரபரப்பாக இருக்கும் என ரசிகர்கள் மத்தியில் எதிர்பார்க்கப்படுகிறது.  
இந்த இரு அணிகளும் இதுவரை 24 முறை நேருக்கு நேர் மோதியுள்ளனர். இதில் இரு அணிகளும் தலா 12 போட்டிகளில் வெற்றியை தழுவியுள்ளது குறிப்பிடத்தக்கது. 
