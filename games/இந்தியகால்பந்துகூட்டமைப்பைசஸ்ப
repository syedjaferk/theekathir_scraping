
இந்திய கால்பந்து கூட்டமைப்பை சஸ்பெண்ட் செய்த பிபா


நமது நிருபர்
ஆகஸ்ட் 16, 2022
8/16/2022 9:09:43 PM



மூன்றாம் நபர் தலையீடு அதிகமாக உள்ளதாக கூறி அகில இந்திய கால்பந்து கூட்டமைப்பின் உரிமத்தையும், இந்தியாவில் நடைபெறவிருந்த 17 வயதிற்கு உட்பட்ட மகளிர் உலகக்கோப்பை கால்பந்து தொடருக்கான உரிமத்தையும் ரத்து செய்வதாக சர்வதேச கால்பந்து சம்மேளனம் (பிபா) அதிரடி அறிக்கை வெளியிட்டு இந்திய கால்பந்து உலகை அதிர்ச்சியில் ஆழ்த்தியுள்ளது.
என்ன பிரச்சனை?
அகில இந்திய கால்பந்து  கூட்டமைப்பின் தலைவராக இருந்த  பிரபுல் படேல் 12 ஆண்டுகள் தலைவர் பதவியை முழுமையாக வகித்து (பதவிக்காலம் 2020 உடன் முடிவு) கூட்ட மைப்பு உறுப்பினர்களின் வேண்டுகோளின்படி மீண்டும் வாய்ப்பு வழங்க வேண்டும் என உச்சநீதிமன்றத்தில் வழக்குத் தொடர்ந்தார்.  வழக்கு பல ஆண்டுகளாக கிடப்பில் உள்ள நிலையில், பதவி காலம் முடிந்தும் பிரபுல் படேல் இந்திய கால்பந்து கூட்டமைப்பின் தலைவராக தொடர்ந்து செயல்பட்டு வந்தார். அவரது தலைமையிலேயே இந்திய கால்பந்து நிர்வாக குழு தொடர்ந்து செயல்பட்டு வந்தது. திடீரென இந்த விவகாரத்தை கையிலெடுத்த உச்சநீதிமன்றம் பதவி காலம் முடிந்தும் கூட்டமைப்பின் தலைவராக  தொடர்ந்த பிரபுல் படேலை பதவியில் இருந்து அதிரடியாக நீக்கி, நிர்வாகக் குழுவை முழுமையாக கலைத்தது. புதிதாக தேர்தலை நடத்த ஏதுவாக முன்னாள் உச்சநீதிமன்ற நீதிபதி ஏ.ஆர். தேவ், தலைமை தேர்தல் ஆணையர் எஸ்.ஒய். குரேஷி, இந்திய கால்பந்து அணியின் முன்னாள் கேப்டன் பாஸ்கர் கங்குலி ஆகியோர் அடங்கிய 3 பேர் கொண்ட கமிட்டியை அமைத்து,  தேர்தலை நடத்தவும், விதிகளை வகுக்கவும் இந்திய கால்பந்து  கூட்டமைப்பின் அதிகாரம் பெற்ற அமைப்பாக செயல்படவும்  உச்சநீதிமன்றம் உத்தரவிட்டது. மகளிர் உலகக்கோப்பை கால்பந்து போட்டியை கட்டாயம் இந்தியாவில் நடத்துவதற்கான நடவடிக்கைகளை தீவிரப்படுத்தவும் உச்சநீதிமன்றம்உத்தரவிட்டது. 
புதிதாக நியமிக்கப்பட்ட கமிட்டி, சர்வதேச கால்பந்து தொடர்பான விவகாரங்களை கவனிக்க 12 பேர் கொண்ட ஆலோசனை குழுவையும், 7 பேர் அடங்கிய மாநில கால்பந்து கூட்டமைப்பின் உறுப்பினர்களை சந்தித்து ஆலோசனைகளை பெற்று புதிய விதிகள்  அடங்கிய அறிக்கையை உச்சநீதிமன்றத்தின் ஒப்புதலுக்கு அனுப்பியது. கால்பந்து கூட்டமைப்பின் மாநில பிரிவுகள் சில புதிய விதிகளுக்கு (50 சதவிகிதம் பிரபலமான மற்றும் ஓய்வு பெற்ற கால்பந்து வீரர்/வீராங்கனைகளுக்கு வாக்கு உரிமை) எதிர்ப்பு தெரி வித்து பிபாவுக்கு கடிதம் எழுதியது. வாக்களிக்கும் உரிமையில் தனிநபர்களின் சேர்ப்பு ஏற்றுக்கொள்ள முடியாது என இந்திய விளையாட்டுத்துறை அமைச்சகத்திற்கு பிபா கடிதம் எழுதியது.  முரண்பாடுகள் மற்றும் பின்விளைவுகள் குறித்தும் பிரபுல் படேலும் சர்வதேச கால்பந்து கூட்டமைப்புக்கு கடிதம் எழுதினார்.இந்த பிரச்சனைகள் ஒருபுறம் நகர்ந்து கொண்டிருக்க புதிதாக ஒரு பிரச்சனை கிளம்பியது. கூட்டமைப்பு தேர்தலில் போட்டியிட சப்ரதா  தத்தா, லர்சிங் மிங் ஆகியோர் வேட்புமனு தாக்கல் செய்தனர். ஏற்கனவே 3 முறை பதவி வகித்துள்ளதால் 2 பேரின் வேட்புமனுக்களை யும் தேர்தல் நடத்தும் அதிகாரி உமேஷ் சின்ஹா நிராகரித்தார். இந்த பிரச்சனைகள் தான் பிபாவின் அதிரடி நடவடிக்கைக்கு காரணம் ஆகும்.
சத்தமில்லாமல் சஸ்பெண்ட் செய்த பிபா
இந்திய கால்பந்து கூட்டமைப்பில் நிகழ்ந்த பிரச்சனைகளை உன்னிப்பாக கவனித்து வந்த பிபா, தேர்தலில் மூன்றாம் நபர்கள் தலையீடு இருக்குமாயின் இந்தியாவில் நடைபெற விருக்கும் 17 வயதிற்கு உட்பட்ட மகளிர் உலகக் கோப்பை கால்பந்து போட்டியை வேறு நாட்டிற்கு  இடமாற்றம் செய்வதுடன், இந்திய கால்பந்து கூட்டமைப்பின் உரிமத்தை ரத்து செய்வோம் என பிபா எச்சரித்திருந்தது. ஆனால் ஒன்றிய அரசு இந்த விவகாரத்தை கண்டுகொள்ளவில்லை. கடைசியில் சத்தமில்லாமல் சஸ்பெண்ட் விவ காரத்தை மட்டும் வெளியிட்டு இந்திய கால்பந்து உலகிற்கு அதிர்ச்சி வைத்தியம் அளித்துள்ளது. 
பறிபோகிறது உலகக்கோப்பை?
17 வயதிற்கு உட்பட்டோருக்கான மகளிர் உலகக்கோப்பை கால்பந்து தொடர் மும்பை, கோவா, புவனேஷ்வர் ஆகிய நகரங் களில் வரும் அக்டோபர் மாதம் 11 முதல் 30-ஆம் தேதி வரை நடைபெறுவதாக இருந்தது. இதற் கான ஏற்பாடுகள் தீவிரமாக நடைபெற்று வரும் நிலையில், பிபாவின் அதிரடி உத்தரவால் உல கக்கோப்பை நடத்தும் வாய்ப்பு பறிபோகிறதா? இல்லை  அதிர்ஷ்ட வாய்ப்பு எதுவும் கிடைக்குமா என பொருத்திருந்து தான் பார்க்க வேண்டும்.
யார் இந்த பிரபுல் படேல்?
காங்கிரஸ் கட்சியின் மூத்த தலைவரும், முன்னாள் ஒன்றிய அமைச்சரு மான பிரபுல் படேல் இந்திய கால்பந்து மட்டுமின்றி சர்வதேச கால்பந்து விவகாரங்களிலும் உறுப்பினராக திறம்பட பணி யாற்றியவர். அதாவது இவரது முக்கிய ஆலோச னைகள் மற்றும் புத்திசாலித்தனமான கருத்துக் களால் சர்வதேச கால்பந்து கூட்டமைப்புக்குள் தனி செல்வாக்கு உண்டு. பிரபுல் படேலின் சிறந்த நிர்வாக திறமை மற்றும் புத்திகூர்மையால் இந்திய கால்பந்து உலகம் புதிய பாதைக்கு கொண்டு வரப் பட்டுள்ளது. பல சர்வதேச போட்டிகள், உலகக்கோப் பைகள் (ஜூனியர்) இந்தியாவில் நடத்தப்பட்டன. பிரபுல் படேலை நீக்கிய பிறகுதான் தற்போது மிகப்பெரிய பிரச்சனையை இந்திய கால்பந்து கூட்டமைப்பு எதிர்கொண்டு அதனை எதிர்கொள்ள முடியாமல் திணறி வருகிறது. 



 
 
