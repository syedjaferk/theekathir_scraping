
வீரபாண்டியில் குடிநீர் பிரச்சனை:  குடியேறும் போராட்ட அறிவிப்பு


நமது நிருபர்
நவம்பர் 19, 2021
11/19/2021 8:24:30 PM



சேலம், நவ.19- வீரபாண்டி ஒன்றியத்தில் நிலவும் குடிநீர் பிரச்சனையை சரிசெய்யாவிட்டால், மாவட்ட ஆட்சியர் அலுவலகத்தில் குடியேறும் போராட்டத்தில் ஈடுபடுவோம் என அப்பகுதி பொதுமக்கள் எச்சரிக்கை விடுத்துள்ளனர். சேலம் மாவட்டம், வீரபாண்டி ஒன்றியம், முருங்கபட்டி  ஊராட்சிக்குட்பட்ட பெத்தாம்பட்டி பச்சையம்மன் கோவில் காடு கிராமத்தை சேர்ந்த நூற்றுக்கும் மேற்பட்ட வீடுகளுக்கு முறையான குடிநீர் விநியோகம் செய்யப்படவில்லை என  புகார் தெரிவித்துள்ளனர். இந்தப் பிரச்சனை சம்பந்தமாக உள்ளூர் வார்டு உறுப்பினர் எழிலரசியிடம் புகார் தெரி வித்துள்ளனர். இருப்பினும் வார்டு உறுப்பினர் தனக்கு வேண்டிய உறவினர்களுக்கு புதிய குடிநீர் இணைப்பை வழங்கிவிட்டு, கிராம மக்களுக்கு குடிநீர் விநியோகத்தை முறைபடுத்தவில்லை. இதனைத்தொடர்ந்து ஊராட்சி மன்ற  தலைவர் மற்றும் வீரபாண்டி வட்டார வளர்ச்சி அலுவலரி டம் அப்பகுதி பொதுமக்கள் புகார் தெரிவித்துள்ளனர். ஆனால், தற்போது வரை குடிநீர் பிரச்சனை தீர்க்கப்பட வில்லை. தற்போது பெத்தாம்பட்டி பகுதியில் கிராம மக்கள் 3  அடி பள்ளம் தோண்டி குடிநீர் பைப்பில் தண்ணீர் பிடித்து வரும் அவலம் தொடர்ந்து நீடித்து வருகிறது. ஏற்கனவே இருந்த ஆழ்துளை கிணறும் பழுதான நிலையில், அங்கு  வசிக்கும் கிராமமக்கள், குடிநீர் தேவைக்கு என்ன செய் வது என்று தெரியாமல் சிரமப்பட்டு வருகின்றனர். இதனால் ஆவேசமடைந்த அப்பகுதி பொதுமக்கள் வெள்ளியன்று பெத்தாம்பட்டி பகுதியில் காலி குடங்களு டன் சாலை மறியல் போராட்டத்தில் ஈடுபட்டனர். மேலும், மாவட்ட நிர்வாகம் குடிநீர் பிரச்சினையை தீர்த்து வைக்கா விட்டால், மாவட்ட ஆட்சியர் அலுவலகத்தில் குடியேறும் போராட்டத்தில் ஈடுபடுவோம் என தெரிவித்துள்ளனர்.
