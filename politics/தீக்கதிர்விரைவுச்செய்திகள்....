
தீக்கதிர் விரைவுச் செய்திகள்.... 


நமது நிருபர்
மார்ச் 10, 2021
3/10/2021 12:00:00 AM



ஆர்எஸ்எஸ் கொள்கையை எதிர்த்தே ஆக வேண்டும்
இளைஞர் காங்கிரஸ் கூட்டத்தில் கலந்து கொண்டு, அக்கட்சியின் இளம் தலைவர் ராகுல் காந்தி உரையாற்றியுள்ளார். அப் போது, இளைஞர் காங் கிரஸார் யாருக்கும் அஞ்சாமல், ஆர்எஸ்எஸ் கொள்கையை எதிர்க்க வேண்டும் என்று கூறியுள்ளார். கடந்தாண்டு காங்கிரசிலிருந்து விலகிய தனது நண்பர் ஜோதிராதித்ய சிந்தியாவை பற்றியும் பேசியுள்ள ராகுல் காந்தி, “பாஜகவில் இருக்கும்வரை சிந்தியாவால் முதல்வராக முடியாது; கடைசி பெஞ்ச் மாணவனாகத்தான் இருக்கமுடியும்” என்றும் குறிப்பிட்டுள்ளார்.
                                  *****************
வன்முறை பற்றி மோடி, அமித்ஷா பேசலாமா?
நாடு முழுதும் 300 பாஜக எம்.பி.க்கள் இருக்கின்றனர். அவர்களில் குற்ற வழக்குகள் உள்ள 130 எம்.பி.க்களுக்கு பாஜக தேர்தல் சீட் தந்தது? அரசியல் வன்முறை பற்றி யாரிடம் யார் பேசுவது என்ற விவஸ்தை வேண்டாமா? குறிப்பாக, ரத்தக்கறை படிந்த கைகளைக் கொண்ட மோடி, அமித் ஷா பேசலாமா? 2002 குஜராத் கலவரங்கள் பற்றி பாஜக பேசுமா? என்று திரிணாமுல் எம்.பி. டெரிக் ஓ பிரையன் கேள்வி எழுப்பியுள்ளார். மேற்கு வங்கத்தில் நடந்த 3 அரசியல் கொலைகளுமே பாஜக-வினால்தான் நடந்தது என்றும் அவர் குற்றம் சாட்டியுள்ளார்.
                                  *****************
ம.பி. மாநிலத்திலும் மதமாற்ற தடைச் சட்டம்
திருமணத்திற்காக மதம் மாறுவதைத் தடுக்கிறோம் என்ற பெயரில், உத்தரப்பிரதேச பாஜக அரசு புதிய சட்டம் ஒன்றைக் கொண்டு வந்தது. இதைப் பின் பற்றி, மத்தியப்பிரதேச பாஜக அரசும் கடந்த ஜனவரி 8 அன்றுஅவசரச் சட்டம் கொண்டு வந்தது. தற்போது பேரவையில் மசோதா கொண்டுவந்து, அவசரச் சட்டத்தை நிரந்தரச் சட்டமாக்கியுள்ளது. தாழ்த்தப்பட்டோரை கட்டாயப் படுத்தியோ, ஏமாற்றியோ மதமாற்றம் செய்தால் 3 ஆண்டுகள் முதல்10 ஆண்டுகள் வரை சிறை தண்டனை
யும் ரூ.50,000 வரை அபராதமும் விதிக்கப்படும் என்று இந்த சட்டத்தில் கூறப்பட் டுள்ளது.
                                  *****************
வேட்பாளரையும்  தூக்கியது பாஜக..!
சிங்கூர் தொகுதியில் 3 முறை எம்எல்ஏ-வாக இருந்துள்ள ரபீந்திரநாத் பட்டாச்சார்யா, தெற்கு24 பர்கானாஸ் மாவட்டம் சட்காசியா தொகுதியில்4 முறை எம்எல்ஏ-வாக இருந்த சோனாலி குஹா,வடக்கு 24 பர்கானாஸ் மாவட்டம் பஷிரத் தக்ஷின்தொகுதி எம்எல்ஏ தீபேந்து பிஸ்வாஸ் (முன்னாள்கால்பந்தாட்ட நட்சத்திரம்), சிப்பூர் தொகுதி எம்எல்ஏ-வான ஹத்து லஹிரி ஆகிய மம்தாபானர்ஜி கட்சியின் எம்எல்ஏ-க்கள் கூட்டமாக பாஜக-வுக்கு தாவியுள்ளனர். மால்டா மாவட்டம் ஹபிப்பூர் தொகுதி வேட்பாளராக சரளா முர்முவும் பாஜகவுக்கு ஓட்டம் பிடித்துள்ளார்.
