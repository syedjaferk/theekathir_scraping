
தேசவிரோதிகள், காலிஸ்தானியர்கள் என இழிவுபடுத்தியதை ஏற்க முடியாது.... பாஜக தலைவர்கள் 3 பேருக்கு பஞ்சாப் விவசாயிகள் நோட்டீஸ்... 


நமது நிருபர்
ஜனவரி 5, 2021
1/5/2021 12:00:00 AM



புதுதில்லி:
வேளாண் சட்டங்களுக்கு எதிரான தங்களின் போராட்டத்தை இழிவுபடுத்தும் வகையில் கருத்து தெரிவித்த, பாஜக தலைவர்கள் நிபந்தனையற்ற மன்னிப்பு கேட்க வேண்டும் என்று பஞ்சாப் விவசாயிகள் நோட்டீஸ் அனுப்பி உள்ளனர்.இந்திய விவசாயிகளை கார்ப்பரேட் முதலாளிகளுக்கு கொத்தடிமையாக்கும் வகையிலும், விவசாயத்தை அழிக்கும் வகையிலும் மத் திய பாஜக அரசு கொண்டுவந்த 3 சட்டங்களுக்கு எதிராக, கடந்த40 நாட்களாக தில்லியில் வீரஞ்செறிந்த போராட்டம் நடைபெற்று வருகிறது. இதுவரை 60 விவசாயிகள் போராட்டக் களத்திலேயே உயிரிழந்துள்ளனர். எனினும் 3 வேளாண் சட்டங்களையும் திரும்பப்பெறும் வரை, ஊர் களுக்குத் திரும்பமாட்டோம் என்று அறிவித்து, விவசாயிகள் போராடிக் கொண்டிருக்கின்றனர்.
ஆனால் இந்த மாபெரும் போராட்டத்தை திசைத்திருப்பும் வகையில் மத்தியில் ஆளும் மோடி அரசும் - பாஜக தலைவர்களும், தொடர்ந்து அவதூறு பிரச்சாரம் செய்து வருகின்றனர். தில்லியில் போராடுவோர் விவசாயிகளே அல்ல! அவர்கள் சீனா, பாகிஸ்தான் நாடுகளின் கைக்கூலிகள், தீவிரவாதிகள், இடைத்தரகர்கள் என்றுகொச்சைப்படுத்திக் கொண்டிருக் கின்றனர்.இந்நிலையில்தான், தங்களின் போராட்டத்தை தொடர்ந்து இழிவுசெய்துவரும் மத்திய அமைச்சர் கிரிராஜ் சிங், குஜராத் துணை முதல்வர் நிதின் படேல் மற்றும் பாஜக தலைவர் ராம் மாதவ் ஆகியோருக்கு பஞ்சாப் விவசாயிகள் நோட்டீஸ் அனுப்பியுள்ளனர்.
“விவசாயிகள் போராட்டங்களில் விவசாயிகளின் நன்மை குறித்துஎந்த பேச்சும் இல்லை. போராட்டங்களில், வெளிநாட்டு சக்திகளும் வந் துள்ளன. அங்கு காலிஸ்தான் அமைப்பு தொடர்பான சுவரொட்டிகள் ஒட்டப்படுகின்றன” என்று மத்தியஅமைச்சர் கிரிராஜ் சிங் கூறியிருந்தநிலையில், அவருக்கு, அமிர்தசரஸை சேர்ந்த விவசாயி, ஜஸ்கரன்சிங் பண்டேஷா, நோட்டீஸ் அனுப்பிஉள்ளார். “தேசவிரோத சக்திகள், பயங்கரவாதிகள், காலிஸ்தானியர்கள், கம்யூனிஸ்டுகள் மற்றும் சீன சார்பினர் ஆகியோர்தான் தில்லியில் விவசாயிகள் என்ற பெயரில் போராட் டத்தில் பதுங்கியுள்ளனர். அவர்கள் பீட்சா சாப்பிடுகின்றனர்.
தேச விரோதசக்திகள் அவர்களுக்கு லட்சக்கணக்கில் பணம் கொடுக்கின்றனர்” என்றுபேசிய குஜராத் துணை முதல்வர் நிதின் படேலுக்கு, ஜலந்தரைச் சேர்ந்த விவசாயி ராம்னீக் சிங் ரந்தாவா நோட்டீஸ் அனுப்பி இருக்கிறார். இதேபோல பாஜக தலைவர் ராம்மாதவுக்கு சங்ரூரைச் சேர்ந்த விவசாயி சுக்விந்தர் சிங் சித்து நோட்டீஸ்அனுப்பியுள்ளார்.விவசாயிகள் தங்கள் இரத்தத் தையும், வியர்வையையும் ஒட்டுமொத்த தேசத்துக்கும் இடைவிடாமல் கொடுத்துள்ளனர். நாட்டின் பொருளாதாரத்துக்கு விவசாயிகள் முதுகெலும்பாக உள்ளனர். இந் நிலையில், எங்களை காலிஸ்தான் தீவிரவாதிகள், தேசவிரோதிகள் என்று பாஜக தலைவர்கள் கூறியது, பொறுப்பான கருத்துக்களாக தெரியவில்லை. எனவே, எங்களைப்பற்றி தெரிவித்த இழிவான,அவதூறான கருத்துக்களைத் திரும்பப் பெற வேண்டும் அல்லது நிபந்தனையற்ற மன்னிப்பு கேட்க வேண்டும் என்று தங்களின் நோட்டீசில் விவசாயிகள் குறிப்பிட்டுள்ளனர்.தங்களின் போராட்டத்தை அவதூறு செய்யும் பாஜக தலைவர் களின் வீடுகளை முற்றுகையிடுவது, அவர்களின் வீட்டுமுன்பு சாணத்தைஅள்ளிக் கொட்டுவது என போராட்டம் நடத்தி வந்த விவசாயிகள் தற்போது நோட்டீஸ் அனுப்பியுள்ளனர்.
