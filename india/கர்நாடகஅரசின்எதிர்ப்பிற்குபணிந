
கர்நாடக அரசின் எதிர்ப்பிற்கு பணிந்த ஒன்றிய அரசு


நமது நிருபர்
மே 24, 2024
5/24/2024 9:47:22 PM



பாஜக கூட்டணிக் கட்சியான மதச்சார் பற்ற ஜனதா தளத்தின் (ஜேடிஎஸ்) தலைவரும், முன்னாள் பிரதமரு மான தேவகவுடாவின் பேரன் பிரஜ்வால் ரேவண்ணா 300க்கும் மேற்பட்ட பெண்களை பாலியல் வன்கொடுமை செய்த சம்பவம் தொ டர்பாக 3000க்கும் மேற்பட்ட ஆபாச வீடியோக் கள் வெளியானது. 
வீடியோ வெளியானவுடன் ஐரோப்பிய நாடான ஜெர்மனிக்கு பிரஜ்வால் ரேவண்ணா தப்பி ஓடிவிட்டார். அவரை பிடிக்க ரெட் கார்னர், புளு கார்னர் நோட்டீஸ் மூலம் சர்வதேச அள விலான நடவடிக்கையில் கர்நாடக எஸ்ஐடி தீவிரமாக களமிறங்கியுள்ளது. எனினும் அவர் ஜெர்மனியில் தான் இருக்கிறாரா? என்பது இது வரை உறுதியாகாததால் பிரஜ்வால் ரேவண்ணா வின் பாஸ்போர்ட்டை முடக்கக் கோரி கர்நாடக முதல்வர் சித்தராமையா மற்றும் கர்நாடக எஸ்ஐடி போலீசார் மோடி அரசுக்கு கடிதம் எழுதி னர். கூட்டணி கட்சி என்பதால் மோடி அரசு அமைதி காத்துவந்த நிலையில், வியாழனன்று கர்நாடக முதல்வர் சித்தராமையா பிரஜ்வால்  ரேவண்ணாவின் சிறப்பு பாஸ்போர்ட்டை முடக்கக் கோரி மீண்டும் பிரதமர் மோடிக்கு கடிதம் எழுதி னார். தொடர்ந்து வெள்ளியன்று கர்நாடக துணை முதல்வர் பரமேஸ்வரா,”பிரஜ்வால்  ரேவண்ணாவுக்கு மோடி அரசு ஆதரவாக செயல்படுகிறது” என குற்றம் சாட்டினார்.
கர்நாடக அரசின் தொடர் அழுத்தத்தால் மோடி அரசு வெளியுறவு அமைச்சகம் மூலம் பிரஜ்வால் ரேவண்ணாவுக்கு நோட்டீஸ் அனுப்பி யுள்ளது. அதில்,”பாலியல் புகாரில் சிக்கியுள்ள உங்களது அரசு அதிகாரிகளுக்கான சிறப்பு பாஸ்போர்ட்டை ஏன் ரத்து செய்யக் கூடாது? கர்நாடக அரசு கூறியுள்ள குற்றச்சாட்டுகள் குறித்து பதில் அளிக்க வேண்டும்” என விளக்கம் கேட்டு வெளியுறவு அமைச்சகம் ஷோகாஸ் நோட்டீஸ் அனுப்பியுள்ளது.
