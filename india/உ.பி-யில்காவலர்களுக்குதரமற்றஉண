
உ.பி-யில் காவலர்களுக்கு தரமற்ற உணவு - வீடியோ வைரல்


நமது நிருபர்
ஆகஸ்ட் 11, 2022
8/11/2022 7:11:47 PM



உத்தரப் பிரதேசத்தில் உள்ள ஃபிரோசாபாத்தில், காவலர்களுக்கு தரமற்ற உணவு வழங்கப்படுவதாக காவலர் ஒருவர் வீதியில் இறங்கி போராட்டத்தில் ஈடுபட்டார். 
உத்தரப் பிரதேசத்தில் உள்ள ஃபிரோசாபாத்தில், காவலர்களுக்கு வழங்கப்படும் உணவு தரமற்றது என்றும், மிருகங்கள் கூட இந்த உணவை உண்ணாது என்றும் காவலர் மனோஜ் குமார் குற்றம் சாட்டியுள்ளார். இது குறித்து மூத்த காவல் கண்காணிப்பாளர் மற்றும் துணை காவல் ஆணையரிடம் பல முறை புகார் அளித்த நிலையிலும், எந்த நடவடிக்கையும் இதுவரை எடுக்கப்படவில்லை என்று வீதியில் இறங்கி போராட்டத்தில் ஈடுபட்டார். இந்த வீடியோ சமூக வலைதளங்களில் வைரலாகி வருகிறது.
 
