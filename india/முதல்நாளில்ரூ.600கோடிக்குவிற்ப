
முதல் நாளில் ரூ.600 கோடிக்கு விற்பனையான ஓலா எலெக்ட்ரிக் ஸ்கூட்டர்


நமது நிருபர்
செப்டம்பர் 16, 2021
9/16/2021 5:55:29 PM



ஓலா எலெக்ட்ரிக் நிறுவனம் எஸ்1 மற்றும் எஸ்1 ப்ரோ எலெக்ட்ரிக் ஸ்கூட்டர்கள் விற்பனையை நேற்று துவக்கியது.
விற்பனையின் முதல் நாளில் மட்டும் ரூ.600 கோடி மதிப்பிலான ஸ்கூட்டர்கள் விற்பனை செய்யப்பட்டுள்ளதாக ஓலா எலெக்ட்ரிக் நிறுவன தலைமை செயல் அதிகாரி பாவிஷ் அகர்வால் தெரிவித்தார்.
நேற்று விற்பனையை துவங்கியது முதல் ஒவ்வொரு நொடிக்கும் 4 ஸ்கூட்டர்கள் விற்பனை செய்யப்பட்டதாக பாவிஷ் அகர்வால் தெரிவித்தார்.விரைவில் அனைத்து யூனிட்களும் விற்று தீர்ந்து போகலாம் என அவர் தெரிவித்தார்.
இந்தியாவில் ஓலா எஸ்1 மாடலின் விலை ரூ.1 லட்சம் என்றும் எஸ்1 ப்ரோ மாடலின் விலை ரூ.1.30 லட்சம் என்றும் நிர்ணயம் செய்யப்பட்டுள்ளன.அனைத்து விலைகளும் எக்ஸ்-ஷோரும் அடிப்படையில் குறிப்பிடப்பட்டு இருக்கின்றன. மேலும், இவை ஒவ்வொரு  மாநிலத்திற்கும் வேறுபடும்.  
