
ஹாக்கி விளையாட்டின் ஜாம்பவான் தயான் சந்த் பிறந்த தினம்- தேசிய விளையாட்டு தினமாக கொண்டாட்டம்! 


நமது நிருபர்
ஆகஸ்ட் 29, 2021
8/29/2021 4:45:43 PM



ஹாக்கி போட்டியில் சிறந்து விளங்கிய தயான் சந்த் பிறந்த தினம் தேசிய விளையாட்டு தினமாக கொண்டாடப்பட்டு வருகிறது.
உத்திரப்பிரதேச மாநிலம் அலகாபாத்தில் 1905 ஆம் ஆண்டு ஆகஸ்ட் 29 ஆம் தேதி பிறந்தார். ஹாக்கி விளையாட்டின் மீது கொண்ட ஆர்வத்தால், தனது 16 வயது வரை ஹாக்கி மட்டையை தொடாத தயான் சந்த் ஹாக்கி பயிற்சியில்   ஈடுபட்டு பின்னாளில் சாதிக்கத் தொடங்கினார்.
1933 ஆம் ஆண்டில் தியான் சந்த் தனது அணியான ஜான்சி ஹே ஹீரோஸ் அணித்தலைவராக பெய்டன் கோப்பைப் போட்டியில் வென்றதையே மிகச் சிறப்பான போட்டி என்று கூறுயிருக்கிறார்.இதனைப் பற்றி அவர் கூறியிருப்பதாவது, என்னிடம் யாராவது இதுவரை தாங்கள் விளையாடியதிலேயே மிகச்சிறப்பான போட்டி எது எனக் கேட்டால், நான் சிறிதும் தயங்காமல் 1933 ஆம் ஆண்டில் விளையாடிய பெய்டன் கோப்பைக்கான போட்டியில் கல்கத்தா அணிக்கு எதிராக விளையாடியதைத் தான் கூறுவேன்.ஏனெனில் அன்றைய சமயத்தில் கல்கத்தா கஸ்டம்ஸ் அணி மிக பலம் வாய்ந்த அணியாக்க் கருதப்பட்டது.அவர்களின் அணியில் செளகத் அலி, அசாத் அலி, சீமன், மோசின் போன்ற வீரர்கள் இருந்தனர்.
எங்களது அணியில், எனது சகோதரன் ரூப்சிங் மற்றும் இசுமாயில் ஆகியோர் மும்பை ரயில்வே அணியில் விளையாடிய கொண்டிருந்தவர்கள்.இவர்களைத் தவிர எங்கள் அணியில் இருந்த மற்றவர்கள் புது முக வீரர்களாக இருந்தனர்.ஆனால் அவர்கள் செய் அல்லது செத்து மடி எனும் எண்ணம் கொண்டவர்களாக இருந்தனர்.இரு அணி வீரர்களும் இலக்குகளைப் பெற கடுமையாகப் போராடினோம்.இறுதியில் பந்தை நான் இசுமாயிலுக்கு கட்த்தினேன்.கல்கத்தா கஸ்டம்ஸ் அணியில் நிலவிய புரிதலின்மையினைப் பயன்படுத்தி இசுமாயில் அதனை இலக்காக மாற்றினார்.அந்த போட்டியில் அந்த அந்த ஒரு இலக்கு மட்டுமே அடிக்கப்பட்டு நாங்கள் சிறப்பான வெற்றியைப் பெற்றோம் எனக் கூறினார்.
மேலும், தொடந்து நடைபெற்ற பல போட்டிகளில் தனது திறமையை நிருபித்து கொண்டே இருந்தார். எனவே, தியான் சந்த் ஹாக்கி போட்டியில் பந்தினைக் கையாள்வதில் மேதை எனப் புகழப்பட்டார் தியான் சந்த் 1948 இல் நடைபெற்ற ஹாக்கி போட்டி உலக தொடரோடு ஒய்வு பெற்றார். இவர் மொத்தம் 400 கோல்கள் அடித்துள்ளார். ஹாக்கி விளையாட்டு வரலாற்றில் ஒருவர் அடித்த அதிகபட்ச கோல்கள் இதுவாகும். 1956 ஆம் ஆண்டில் இந்திய அரசின் குடிமை விருதுகளில் மூன்றாவது பெரிய விருதான பத்ம பூஷண் விருதினைப் பெற்றார்.
விளையாட்டுத்துறையில் வாழ்நாள் சாதனை படைப்போருக்கு அவரது பெயரில் 2002 ஆம் ஆண்டு முதல் விருது வழங்கப்பட்டு வருகிறது.
