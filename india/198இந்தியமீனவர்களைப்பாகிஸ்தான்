
198 இந்திய மீனவர்களைப் பாகிஸ்தான் அரசு விடுவித்தது


நமது நிருபர்
மே 13, 2023
5/13/2023 4:49:29 PM



கடல்சார் சர்வதேச எல்லையைத் தாண்டியதாகச் சிறைபிடிக்கப்பட்ட 198 இந்திய மீனவர்களைப் பாகிஸ்தான் அரசு நேற்று இரவு விடுவித்தது.
 பறிமுதல் செய்யப்பட்ட படகுகளை மீட்டுத் தர ஒன்றிய அரசிடம் மீனவர்கள் கோரிக்கை வைத்துள்ளனர்.
இதுகுறித்து பாகிஸ்தானால் சிறைபிடிக்கப்பட்டு விடுதலையாகியுள்ள இந்திய மீனவர் ஒருவர், 5 ஆண்டுகள் பாகிஸ்தான் சிறையில் அடைக்கப்பட்டேன். எல்லை தாண்டியதற்காக 2 படகுகளில் மீன்பிடித்துக் கொண்டிருந்த 12 பேர் பிடிபட்டோம். தண்ணீரில் வழிசெலுத்தல் மிதவைகள் அல்லது அடையாளங்கள் எதுவும் இல்லை, மேலும் கடலின் எல்லையை அடையாளம் காண்பது எங்களுக்கு கடினமாக இருந்தது. எங்களில் பலர் இன்னும் பாகிஸ்தான் சிறையில் உள்ளனர். அவர்களுக்கு உதவுங்கள். எங்கள் படகுகளையும் திருப்பித் தர உதவுமாறு ஒன்றிய அரசிடம் கேட்டுக்கொள்கிறோம். என விடுதலையான  மீனவர் கூறியுள்ளார்.
 
