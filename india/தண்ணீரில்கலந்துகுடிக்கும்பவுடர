
தண்ணீரில் கலந்து குடிக்கும்  பவுடர் வடிவ 2 டிஜி தடுப்பு மருந்து....  கொரோனா நோயாளிகளுக்கு ஆறுதல்....   


நமது நிருபர்
மே 18, 2021
5/18/2021 12:00:00 AM



புதுதில்லி:
பாதுகாப்பு ஆராய்ச்சி மற்றும் மேம்பாட்டு அமைப்பு (டிஆர்டிஓ) கண்டுபிடித்த, தண்ணீரில் கலந்து குடிக்கும் பவுடர் வடிவ கொரோனா தடுப்பு 2டிஜி மருந்தை மத்திய பாதுகாப்புத்துறை அமைச்சர் ராஜ்நாத் சிங், மத்திய சுகாதாரத்துறை அமைச்சர் ஹர்ஷவர்தன் இருவரும் திங்களன்று அறிமுகம் செய்து வைத்தனர்.
“கொரோனா நோயாளிகள் 2டிஜி மருந்தை வாய்வழியாக எடுத்துக்கொள்ளும் போது, விரைவாக குணமடைவார்கள். ஆக்சிஜன் உதவியோடு இருப்பவர்கள் எடுத்துக்கொண்டால் ஆக்சிஜன் தேவையி லிருந்து விரைவில் விடுபடுவார்கள். கொரோனாவுக்கு எதிரான போரில் இது மைல்கல்’’ என்று மத்திய அமைச்சர்கள் ராஜ்நாத் சிங், ஹர்ஷவர்தன் ஆகியோர் புகழாரம் சூட்டியுள்ளனர்.டி-டியோக்ஸி டி-குளுக்கோஸ் (2-டிஜி) ஆகியவற்றின் கலவையில், டிஆர்டிஓ-அமைப்பின் ஆய்வகமான இன்ஸ்ட்டியூட் ஆஃப் நியூக்ளியர் மெடிசன் அண்ட் அலைட்சயின்ஸ் (ஐஎன்எம்ஏஎஸ்), டாக்டர் ரெட்டிஸ் மருந்து நிறுவனத்துடன் இணைந்து மருந்தை தயாரித்துள்ளது.
சென்டர் ஃபார் செல்லுலார் அண்ட் மாலிகுலர் பயாலாஜி (சிசிஎம்பி) உதவியுடன் டிஆர்டிஓ மற்றும் ஐஎன்எம்ஏஎஸ் அமைப்பினர் ஆய்வில் இறங்கினர். இந்த ஆய்வில் மருந்தின் மூலக்கூறுகள் கொரோனாவுக்கு எதிராகச் சிறப்பாகச் செயல்பட்டன.குறிப்பாக ஆக்சிஜனை நம்பி இருக்கும் நோயாளிகளுக்கு நல்ல பலன் அளிக்கிறது. ஆக்சிஜனைச் சார்ந்து இருக்கும் நோயாளிகள் அது தேவைப்படாமல் விரைவில் மீள்கின்றனர் எனத் தெரிவிக்கப்பட்டது.இதையடுத்து, கடந்த 1-ம் தேதி டிஆர்டிஓ தயாரித்த 2-டிஜி மருந்தை அவசர காலத்துக்குப் பயன்படுத்திக் கொள்ள டிசிஜிஐ அனுமதி அளித்துள்ளது.இந்த மருந்தை மத்திய பாது காப்புத்துறை அமைச்சர் ராஜ்நாத் சிங், மத்திய சுகாதாரதுறை அமைச்சர் ஹர்ஷவர்தன் ஆகிய இருவரும் அறிமுகம் செய்துவைத்தனர்.
