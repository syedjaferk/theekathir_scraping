
சவூதியில் அதிகரிக்கும் மரண தண்டனைகள் 


நமது நிருபர்
ஆகஸ்ட் 19, 2022
8/19/2022 9:27:25 PM



பெர்லின், ஆக.19- நடப்பாண்டில் இதுவரை இல் லாத அளவிற்கு மரணதண்டனை கள் சவூதி அரேபியாவில் நிறை வேற்றப்படும் என்று அந்நாட்டின் மனித உரிமைகள் நிலைமையை ஆய்வு செய்து வரும் மனித உரிமை அமைப்பு கூறியுள்ளது. மனித உரிமைகளுக்கான ஐரோப் பிய சவூதி அமைப்பு இந்த ஆய்வை  மேற்கொண்டுள்ளது. இந்த  அமைப்பினர் சேகரித்த விபரங் களின்படி, நடப்பாண்டின் முதல் ஆறு மாதங்களில் மட்டும் 120 பேரு க்கு மரண தண்டனை நிறைவேற்றப் பட்டிருக்கிறது. 2021 ஆம் ஆண்டில் மொத்தமே இதைவிடக் குறைவான அளவிலேயே இருந்தது. 65 பேருக்கு மட்டுமே கடந்த ஆண்டில் தண்டனை நிறைவேற்றப்பட்டது. நடப்பாண்டின் எண்ணிக்கை பெரும்  அளவில் இருக்கும் என்று எதிர் பார்க்கப்படுகிறது.
மனித உரிமைகளுக்கான ஐரோப்பிய சவூதி அமைப்பின் கணிப் பின்படி, நிலைமை இதேமாதிரி நடப்பாண்டில் தொடர்ந்தால், 2019 ஆம் ஆண்டில் நிறைவேற்றப் பட்டதை விட அதிக அளவில் மரண தண்டனைகள் நிறைவேற்றப்படும். அந்த ஆண்டில் மொத்தம் 186 பேரு க்கு மரண தண்டனை நிறைவேற்றப் பட்டது. இவ்வளவு வேகமாகத் தூக்கிலிடப்படுவதைத் தாண்டி, விசாரணை முறைகள்பற்றியும் அந்த அமைப்பு பல்வேறு சந்தேகங் களைக் கிளப்பியிருக்கிறது. மரண தண்டனை விதிக்கு மளவுக்கு குற்றம் செய்தவர்களை விசாரிக்கும் முறையில் பல்வேறு சிக்கல்கள் இருப்பதாக இந்த அமைப்பு குற்றம் சாட்டுகிறது. அவர்களுக்கு வழக்கறிஞர் வைக்க முடியாது, தங்கள் தரப்பை நீதி மன்றம் முன்னால் வைப்பதற்கு இது தடையாக இருப்பதாகக் குற்றம் சாட்டப்பட்டவர்கள் கருதுகிறார்கள். மன்னராட்சி பற்றிய மாற்றுக் கருத்து சொன்னவர்கள் மற்றும் ஜனநாயகத்திற்கு ஆதரவான போராட்டங்களில் பங்கேற்றவர்கள் ஆகியோருக்கு மரண தண்டனை விதிக்கப்படுவது உலக அளவில் பெரும் அதிர்ச்சியை ஏற்படுத்தி யுள்ளது.
ஒரே நாளில் 81 பேர்
நடப்பாண்டில் மார்ச் 12 ஆம்  தேதியன்று மட்டும் 81 பேருக்கு மரண தண்டனையை நிறைவேற்றி னார்கள். பல்வேறு குற்றங்கள் அவர்கள் மீது சுமத்தப்பட்டிருந்தன. அவர்களில் 73 பேர் சவூதி அரேபியக் குடிமக்கள், ஏழு பேர் ஏமனைச் சேர்ந்தவர்கள் மற்றும் ஒருவர் சிரியாவைச் சேர்ந்தவராவார். 2015 ஆம் ஆண்டில் இருந்து தற் போது வரையில் சுமார் 900 பேர்  மரண தண்டனை மூலம் கொல்லப் பட்டிருக்கிறார்கள். இவர்களில் பலரும் ஆட்சியாளர்களுக்கு எதி ராகக் குரல் எழுப்பியவர்களாவர்.
பெண்ணுரிமைப் போராளி
சவூதி அரேபியாவில் பெண் களின் உரிமைகளுக்கான போராட்டங் களைத் தொடர்ந்து நடத்தி வரும் சல்மா அல் ஷேஹாப்புக்கு 34 ஆண்டுகள் சிறைத்தண்டனையை அந்நாட்டின் நீதிமன்றம் வழங்கி யுள்ளது. இவர் பிரிட்டனில் உள்ள லீட்ஸ் பல்கலைக்கழகத்தில் ஆய்வுப்படிப்பை மேற்கொண்டு வருகிறார். பெண்கள் உரிமைகள் பற்றி இவர் டுவிட்டரில் பதிவு செய்திருந்தார். அதைக் குற்றமாக அவர் மீது சுமத்தி, முதலில் ஆறு ஆண்டுகள் சிறைத்தண்டனையும், அதன் பிறகு அத்தண்டனை 34  ஆண்டுகளாகவும் அதிகரிக்கப் பட்டுள்ளது.  2017 ஆம் ஆண்டில் இருந்து  ஒட்டுமொத்த அதிகாரங்களைக் கை யில் எடுத்துக் கொண்ட இளவரசர் முகமது பின் சல்மான், மாற்றுக் கருத்துகளை ஏற்றுக் கொள்ளாத ஒருவராக உருவெடுத்தார். போரா ளிகள், சமூக வலைத் தளங்களில் எழுதுகிறவர்கள், அறிவுஜீவிகள் மற்றும் அரசியலில் ஈடுபடுபவர் கள் உள்ளிட்ட நூற்றுக்கணக்கான வர்கள் கைதுசெய்யப்பட்டுள்ளனர். அவருக்கு எதிராகக் கருத்துச் சொன்ன இஸ்லாமிய அறிவுஜீவி கள் கூட மரண தண்டனைக்கு ஆளாகினர். பயங்கரவாத எதிர்ப்பு  சட்டத்தை, அரசியல் உரிமை களுக்காகப் போராடுபவர்களுக்கு எதிராகப் பயன்படுத்தும் வகையில் சவூதி அரேபியா திருத்தியுள்ளது.

 
