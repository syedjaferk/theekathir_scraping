
குடியரசுத் தலைவர் உரையும் உண்மை நிலையும்.... 


நமது நிருபர்
ஜனவரி 30, 2021
1/30/2021 12:00:00 AM



பரபரப்பான அரசியல் சூழலில் நாடாளுமன்ற பட்ஜெட் கூட்டத்தொடர்  தொடங்கியுள்ளது. இந்தாண்டின் முதல் கூட்டம் என்பதால்  இரு அவைகளின் கூட்டுக் கூட்டத்தில் குடியரசுத்தலைவர் உரையாற்றினார்.அந்த உரையில்  குடியரசு தினத்தன்று தில்லியில் விவசாயிகள்   நடத்திய  டிராக்டர் பேரணியின்போது நடந்த வன்முறை துரதிர்ஷ்டமானது என்றுகுறிப்பிட்டுள்ளது.  புனித நாளான குடியரசுநாளில் தேசியக் கொடி  அவமதிக்கப்பட்டது துரதிர்ஷ்டம் என்றும் குடியரசுத்தலைவர்  தனது ஆதங்கத்தை வெளிப்படுத்தியுள்ளார். இது அப்பட்டமான பொய் என்பதற்கு  ஆதாரங்கள் வந்தவண்ணம் உள்ளன.
தில்லியில் வேளாண் சட்டங்களை ரத்துசெய்யக்கோரி விவசாயிகள் கூட்டமைப்பு சார்பில் வரலாறுகாணாத டிராக்டர் பேரணி நடைபெற்றது. விவசாயிகளும் தங்களுக்கு ஒதுக்கப்பட்ட சாலையிலேயேசென்றனர். ஆனால் விவசாயிகளுக்கு ஆதரவுஎன்ற போர்வையில்  பேரணிக்குள் புகுந்த சங்கிகள் பேரணி பாதையைத் திசைதிருப்பி  வேண்டுமென்றே காவல்துறையுடன் மோதும் சூழலைஉருவாக்கினர். இதற்காகக் காத்திருந்த காவல்துறையினரும் உடனே  கண்ணீர் புகைக்குண்டுகளை வீசியதோடு அப்பாவி விவசாயிகளைத் தாக்கினர்.
இப்படி அரசே குண்டர்களைத் தயார் செய்துகலவரத்தை உருவாக்க முயற்சிப்பதை குடியரசுத்தலைவர் தனது உரையில் கண்டித்திருக்கவேண்டும். தேசியக் கொடி அவமரியாதை செய்யப்பட்டதாகக் கூறுவது வடிகட்டிய பொய். தில்லி செங்கோட்டையில் சுதந்திர தினத்தன்று பிரதமர் தேசியக்கொடியை ஏற்றும் கம்பத்தில் கல்சா கொடியைப்பறக்கவிட்டது சங்கிகளால் அனுப்பப்பட்டபஞ்சாபைச் சேர்ந்த நடிகர் என விவசாயிகள்அடையாளம் காட்டியுள்ளனர். அந்த சம்பவத்தின்போது கூட தேசியக் கொடியை விவசாயிகள்அவமதிக்கவில்லை. கையில் தேசியக் கொடியைப் பிடித்தவாறே கோரிக்கைகளை முழங்கினர். உண்மை நிலை இப்படி இருக்கையில் பாஜகஅரசு உண்மைக்கு மாறாக எழுதிக் கொடுத்ததைஅப்படியே குடியரசுத்தலைவர் வாசிக்கலாமா?
வேளாண் சட்டங்களை ரத்துசெய்யக்கோரியும் விவசாயிகள் மீதான தாக்குதலைக் கண்டித்தும் குடியரசுத்தலைவர் உரையை எதிர்க்கட்சிகள் புறக்கணித்ததையும் பாஜகவும் அதன் ஆதரவு கட்சிகளும் விமர்சனம் செய்துள்ளன. ஆளும் அரசுக்குதங்களது எதிர்ப்பை தெரிவிக்க எதிர்க்கட்சிகள்நடத்தும் போராட்டத்தின் ஒரு பகுதிதான் இது. ஆனால்குடியரசுத்தலைவரையே  எதிர்க்கட்சிகள் அவமதித்துவிட்டதாக வழக்கம்போல் பாஜக இந்த பிரச்சனையைத் திசை திருப்ப முயற்சிப்பது கண்டிக்கத்தக்கது.2 மாதமாக விவசாயிகள் போராட்டம் நடத்திவருவதால் தங்களது வாழ்வாதாரம் பாதிக்கப்பட்டுள்ளதாகக் கூறி உள்ளூர் மக்கள் என்ற போர்வையில் சங்கிகள்  தில்லி, சிங்கு, திக்ரி எல்லைகளில்விவசாயிகளுக்கு எதிராகக் கலகத்தைத் தொடங்கியுள்ளனர். அரசுக்கு எதிரான போராட்டம் தீவிரமடையும் போது வன்முறையை துண்டுவது சங்கிகளின் வழக்கமான வேலை.  குடியுரிமை திருத்தச்சட்டத்திற்கு எதிராகப் பழைய தில்லியில்இஸ்லாமியப் பெண்கள் போராட்டம் நடத்
தியபோதும் இதையேதான் அவர்கள் செய்தனர். இத்தகைய போக்கை காவல்துறையினர்  அனுமதிக்கக்கூடாது.
