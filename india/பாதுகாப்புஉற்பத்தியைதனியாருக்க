
பாதுகாப்பு உற்பத்தியை தனியாருக்கு தாரைவார்ப்பதா? அவசரச்சட்டத்திற்கு எதிராக நாடு முழுவதும் போராட்டம்.... 


நமது நிருபர்
ஜூலை 24, 2021
7/24/2021 12:00:00 AM



புதுதில்லி:
பாதுகாப்பு உற்பத்தித் துறையை தனியாரிடம் தாரை வார்க்கும் ஒன்றிய பாஜக அரசின் அவசரச்சட்டத்திற்கும் போராட்ட த்தை ஒடுக்கும் சட்டத்திற்கும் எதிராகஜூலை 23 அன்று நாடு முழுவதும் போராட்டம் நடைபெற்றது. மோடி அரசின் நடவடிக்கைக்கு லட்சக்கணக்கான தொழிலாளர்கள் கண்டனம் தெரிவித்துள்ளனர்.
அத்தியாவசியப் பாதுகாப்புப் பணிகள் அவசரச் சட்டம் மற்றும் பாதுகாப்பு உற்பத்தித்துறையை தனியாரிடம் தாரைவார்ப்பதற்கான நடவடிக்கைகளைக் கண்டித்து, அகில இந்திய எதிர்ப்பு தினம் அனுசரிக்குமாறு மத்தியத் தொழிற் சங்கங்களின் கூட்டுமேடை சார்பில் விடுக்கப்பட்ட அறைகூவலைத் தொடர்ந்து, நாடு முழுவதும்எழுச்சியுடன் அனுசரிக்கப் பட்டுள்ளது. பல லட்சக்கணக்கான தொழிலாளர்கள் இதனை வெற்றிகரமாக்கியிருக்கிறார்கள்.இது தொடர்பாக மத்தியத் தொழிற்சங்கங்களின் கூட்டுமேடை சார்பில் வெளியிடப்பட்டுள்ள அறிக்கையில் கூறியிருப்பதாவது:அகில இந்திய எதிர்ப்பு தினம் எழுச்சியுடன் நடைபெற்றிருப்பதாக நாடு முழுவதுமிருந்து தகவல்கள் வந்துகொண்டிருக்கின்றன. மேலும் அவர்கள் புதுதில்லியில் நாடாளு மன்ற வீதியில் நடைபெற்றுவரும் விவசாயிகளின் போராட்டத்திற்கு ஆதரவு தெரிவித்திருப்பதாகவும் கூறியிருக்கிறார்கள்.பாதுகாப்பு உற்பத்தியில் கணிசமான பகுதி, அந்நிய நேரடி முதலீட்டை 100 சதவீதம் அனுமதித்து வெளிநாடு மற்றும் இந்தியாவில் உள்ள தனியாரிடம், அவுட்சோர்சிங் முறையில் உற்பத்தி மேற்கொள்ள அனுமதிக்கப்பட்டிருப்பதற்கு மத்தித் தொழிற்சங்கங்களின் கூட்டுமேடை கவலை கொள்கிறது. இது நம்பாதுகாப்புப் படையினரின் அடிப்படைத் தேவைகளையும் நாட்டின் நலன்களையும் கடுமையாகப் பாதித்திடும் நடவடிக்கைகளாகும். அரசின் இத்தகைய தேச விரோதக் கொள்கையை, பாதுகாப்பு ஊழியர்கள் சம்மேளனங்கள் ஒன்றுபட்டு நின்று உறுதியாக எதிர்த்துக்கொண்டிருக்கின்றனர்.
இவ்வாறு ஊழியர்கள் மத்தியில் எழுந்துள்ள எழுச்சியை அடக்கு வதற்காகக் கொண்டுவரப்பட்டுள்ள அத்தியாவசியப் பாதுகாப்புப் பணிகள் அவசரச் சட்டத்தை விலக்கிக் கொள்ள வேண்டும் என்றும் அவர்கள் கோரி வருகிறார்கள். அவசரச்சட்டமானது பாதுகாப்பு உற்பத்தித்துறையினரின் வேலை நிறுத்த உரிமையைத் தடை செய்கிறது. மேலும் இதில் கொடுங் கோன்மையான தண்டனை ஷரத்துக்கள் ஏராளமாக உள்ளன. இதனை இதர துறைகளுக்கு விரிவுபடுத்திட வும் அரசாங்கத்திற்கு அனுமதி அளித்திருக்கிறது. எனவே மத்தியத் தொழிற்சங்கங்களின் கூட்டுமேடை இத்தகைய கொடூரமான அவசரச்சட்டத்தைக் கண்டிக்கிறது. ஒன்றியஅரசாங்கத்தின் எதேச்சதிகார நட வடிக்கைகளுக்கு வழிவகுத்திடும் இதனை ஒன்றுபட்டுநின்று முறியடித்திட உறுதி ஏற்கிறது.ஒன்றிய அரசாங்கம் தன்னுடைய தனியார்மயக்கொள்கையை பொதுத்துறை நிறுவனங்கள், ரயில்வே, சுரங்கங்கள், நிதித்துறைமற்றும் பாதுகாப்பு உற்பத்தித்துறைகளில் அமல்படுத்திட அவசர கதியில் கொண்டுவரப்பட்டுள்ள இந்த எதேச்சதிகார அவசரச் சட்டங்களுக்கு எதிராக  தொழிற்சங்க இயக்கம் தன் ஒன்றுபட்ட குரலை ஓங்கி எழுப்புகிறது. உண்மையில் இந்த அவசரச்சட்டத்தின் மூலம்ஒன்றிய அரசு நாட்டின் சொத்துக்களையும் உள்கட்டமைப்பு வசதிகளையும் ஒட்டுமொத்தமாக அந்நியமற்றும் உள்நாட்டுப் பெரும் கார்ப்பரேட்டுகளுக்கு ஆதாயம் அளித்திடும் விதத்தில் கொண்டுவந்திருக் கிறது என்று தெரிவிக்கப்பட்டுள்ளது. 
போராட்டத்தின் ஒரு பகுதியாக புதுதில்லியில் நடைபெற்ற கிளர்ச்சிப் போராட்டத்தில் சிஐடியு பொதுச் செயலாளர் தபன்சென், ஏஐடியுசி பொதுச் செயலாளர் அமர்ஜித் கவுர் உட்பட பல சங்கங்களின் தலைவர்களும் உரையாற்றினர். ஏஏபி சார்பான தொழிற்சங்கமும் இதில் பங்கேற்றுள்ளது.2021 ஆகஸ்ட் 9 அன்று நடைபெறவுள்ள “இந்தியாவைக் காப்போம் தினம்” வரையிலும் தங்கள் போராட்ட நடவடிக்கை களைத் தொடர்ந்து தீவிரமாக மேற்கொள்வது என்றும் அனைத்து சங்கங்களும் தீர்மானித்துள்ளன. (ந.நி.)
