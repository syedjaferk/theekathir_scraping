
துபாய் எக்ஸ்போ 2020 உலக கண்காட்சி:   இந்திய அரங்குகளை காட்சிப்படுத்த  அமைச்சர் தலைமையில் ஆலோசனை


நமது நிருபர்
ஜூலை 13, 2021
7/13/2021 8:03:50 PM



புதுதில்லி,ஜூலை 13- துபாயில் எக்ஸ்போ 2020 உலக கண்காட்சி  அக்டோபர் மாதம் தொடங்குகிறது. இதில் பங்கேற்கும் இந்திய அரங்கில் நாட்டின் 5 அம் சங்களை காட்சிப்படுத்த ஒன்றிய அமைச்சர்  பியூஷ் கோயல் தலை மையில் ஆலோசனை கூட்டம் காணொலி காட்சி வழியாக நடை பெற்றது. இந்த கூட்டத்தில் துணைத் தூதர் டாக்டர் அமன் புரி கலந்து கொண்டார். துபாய் உலக கண்காட்சியில் அமீரகம் உள்ளிட்ட 192 நாடுகள் கலந்து கொள்கின்றன. இந்த கண் காட்சி அக்டோபர் 1 ஆம் தேதி முதல் அடுத்த ஆண்டு (2022) மார்ச் 31 ஆம் தேதி வரை நடைபெறுகிறது. இதற்காக துபாய் முதலீட்டு பூங்கா பகுதியில் 1,080 ஏக்கர் பரப்பளவில் பிரமாண்டமாக பல்வேறு நாடுகளின் அரங்கங்கள் அமைக்கப்பட்டு வரு கிறது.
இந்த வளாகத்தில் ரூ.450 கோடிசெலவில் இந்திய அரங்கம் அமைக்கப்பட்டு இறுதி கட்டத்தை அடைந்துள்ளது. 5 அம்சங்கள் நிறைந்த காட்சியமைப்புகள் இந்திய அரங்கத்தில் இடம்பெற உள்ளது.இந்த அம்சங்களை சிறப்பான வகையில் வெளிப் படுத்துதற்கான முன்னேற்பாடுகள் குறித்து திங்களன்று காணொலி காட்சி மூலம் ஆலோசனை கூட்டம் நடைபெற்றது. இந்த கூட்டத்திற்கு ஒன்றிய  வர்த்தகம் - தொழில் துறை அமைச்சர்  பியூஷ் கோயல் தலைமை தாங்கினார்.இந்திய வெளியுறவுத்துறை உள்ளிட்ட பல்வேறு அரசுத்துறை உயர் அதி காரிகள் பங்கேற்றனர். துபாயில் இருந்து துணைத்தூதர் டாக்டர் அமன் புரி பங்கேற்றார். இதில் எந்தந்த வழிகளில் சிறந்த அம்சங்க ளை வெளிக்காட்டுவது என்பது குறித்து துணைத்தூதர் மற்றும் அதிகாரிகளுடன் பியூஷ் கோயல் ஆலோசனை நடத்தினார். அப்போது அவர் கூறுகையில், ‘‘மோடியின் தலைமையிலான இந்திய அரசானது அமீரகத்தை வர்த்தக பங்குதாரராக மட்டு மல்லாமல் சிறந்த உற்பத்தி மற்றும் சேவைகளை அளித்து முதலீடு செய்வதற்கும் ஏற்ற இடமாக உள்ளது’’ என தெரிவித்தார்.
