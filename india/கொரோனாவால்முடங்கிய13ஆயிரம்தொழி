
கொரோனாவால் முடங்கிய 13ஆயிரம் தொழில் நிறுவனங்கள்!


நமது நிருபர்
ஜூலை 22, 2021
7/22/2021 2:21:40 PM



இந்தியாவில் கொரோனாவால் சுமார் 13ஆயிரம் நிறுவனங்கள் முடங்கியுள்ளதாக ஓர் அதிர்ச்சி தகவல் வெளியாகி உள்ளது.
கொரோனா நோய் தொற்று பரவல் உலகத்தையே திருப்பி போடும் வகையில் பெரும் அதிர்வலைகளை ஏற்படுத்தியுள்ளது. குறிப்பாக இந்திய ஒன்றிய அரசு கொரொனா பரவலை மோசமாக கையாண்டதால் லட்ச கணக்கான மக்கள் பலியாகியுள்ளனர். பல கோடி மக்களின் வாழ்வாதாரம் முழுமையாகச் சீர்குலைந்துள்ளது.
இந்நிலையில், இந்தியாவில் கொரோனா பொதுமுடக்கம் காரணமாக சுமார் 12,889 நிறுவனங்கள் முடங்கியுள்ளதாக ஓர் அதிர்ச்சி தகவல் வெளியாகி உள்ளது.
இதுகுறித்து, கார்ப்பரேட் விவகாரத்துறை அமைச்சகம் வெளியிட்டுள்ள தரவுகள் அடிப்படையில், மார்ச் 31, 2021 உடன் முடிந்த நிதியாண்டில் சுமார் 12,889 நிறுவனங்கள் எவ்விதமான வர்த்தகமும், பணிகளும் செய்யாமல் முடங்கியுள்ளது. இதேபோல் 87 நிறுவனங்கள் முழுமையாக மூடப்பட்டு உள்ளது.
மேலும், முடக்கப்பட்ட நிறுவனங்களில் பெரிய நிறுவனம், சிறிய அல்லது குறு நிறுவனம் என்பது கணக்கிடவில்லை எனக் கார்ப்பரேட் விவகாரத்துறை அமைச்சகம் தெரிவித்துள்ளது.
