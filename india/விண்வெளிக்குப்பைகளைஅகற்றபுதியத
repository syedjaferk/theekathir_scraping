
விண்வெளிக் குப்பைகளை அகற்ற  புதிய தொழில்நுட்பத்தை பயன்படுத்தும் சீனா  


நமது நிருபர்
அக்டோபர் 24, 2021
10/24/2021 8:33:16 PM



பெய்ஜிங்,அக்.24- விண்வெளி குப்பைகளை அகற்றுவதற்காகவும் சீர் செய்வதற்காகவும் புதிய தொழில்நுட்பம் ஒன்றை சீனா  உருவாக்கியுள்ளது. அதனை சோதிப்பதற்காக செயற்கைக் கோள் ஒன்றை விண்ணுக்கு வெற்றிகரமாகஅனுப்பியுள்ளது.  பல்வேறு உலக நாடுகள் ஏவிய செயற்கைக் கோள்கள் காலாவதியான பின் விண்வெளிக் குப்பையாக சுற்றி வருகின்றன. இவற்றால் வருங்காலங்களில் விண்வெளி செயல்பாடுகள் பாதிக்கும் என்ற அச்சம் உள்ளது. இந்நிலையில் சீனா விண்வெளிக்குப்பைகளை அகற்றும் முயற்சியில் ஈடுபட்டுள்ளது. தென்மேற்கு சிச்சுவான் மாகாணத்தில் உள்ள சிச்சாங்கி லிருந்து ஷிஜியான் - 21 என்ற செயற்கைக் கோள் லாங் மார்ச் - 3 B என்ற ராக்கெட் மூலம் வெற்றிகரமாக ஏவப்பட்ட தாக சீன விண்வெளித் துறை தெரிவித்துள்ளது. விண்வெளிக் குப்பைகளை அகற்றவும் அவற்றின் பாதையை சீர்செய்ய வும் உருவாக்கப்பட்டுள்ள தொழில்நுட்பத்தை இந்த செயற்கைக் கோள் மூலம் சீனா சோதித்துப் பார்க்கஉள்ளது.
