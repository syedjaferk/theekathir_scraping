
சமூகத்தை பிளவுபடுத்தும்  பிரச்சாரத்தை நிறுத்துங்கள் தேர்தல் ஆணையம் திடீர் ‘அறிவுரை’


நமது நிருபர்
மே 22, 2024
5/22/2024 10:48:20 PM



புதுதில்லி, மே 22 - சமூகத்தைப் பிளவுபடுத்தும் பிரச்சாரங் களை நிறுத்துமாறும், இதில்  ஆட்சியி லிருக்கும் கட்சிக்கு கூடுதல் பொறுப்பு அவ சியம் என்றும் தேர்தல் ஆணையம் கூறி யுள்ளது.
கடந்த 5 கட்டங்களாக, பாஜகவுக்கு எதிராக வாய் திறக்காத தேர்தல் ஆணை யம், கடைசி 2 கட்டத் தேர்தல்கள் மிச்சம்  இருக்கையில், பாஜகவுக்கு இந்த அறி வுறுத்தலை வழங்கியுள்ளது. ஆனால், இப் போதும் பாஜகவோடு காங்கிரசுக்கும் சேர்த்தே  இந்த அறிவுரையை வழங்கியுள்ளது.
நடப்பு மக்களவைத் தேர்தலுக்கான அறி விப்புகள் வெளியாவதற்கு முன்பிருந்தே தேர்தல் ஆணையத்தின் மீதான விமர்சனங்கள் அதிகரித்திருந்தன. தேர்தல் தொடங்கியதும் அந்த விமர்சனங்கள், குற்றச்சாட்டுகளாக மாறின. முக்கியமாக ஆளும்கட்சிக்கு ஆதரவாக தேர்தல் ஆணை யம் நடந்துகொள்வதாகவும், ஆளும் கட்சியின் தேர்தல் நடத்தை விதிமீறல்களை தேர்தல் ஆணையம் கண்டுகொள்வதில்லை என்றும் எதிர்க்கட்சிகள் ஆதாரங்களுடன் குற்றச்சாட்டுக்களை வைத்தன.
தேர்தல் நடத்தை விதிமீறல்களில் எதிர்க்கட்சியினரிடம் பாய்ச்சல் காட்டும் தேர்தல் ஆணையம், ஆளும்கட்சியினரிடம் அடக்கி வாசிப்பதாகவும் அப்போது கூறப்பட்டது.
குறிப்பாக ஒவ்வொரு கட்ட தேர்தலுக்குப் பின்னரும் செய்தியாளர் சந்திப்புகளை நடத்தும் பாரம்பரிய நடைமுறையை நிறுத்தியதற்காகவும் தேர்தல் ஆணையம் கடுமையான விமர்சனங்களை எதிர்கொண்டது.
இந்நிலையில் தான், திடீரென பாஜக - காங்கிரஸ் என இரு பிரதான தேசிய கட்சிகளையும் ஒரே தட்டில் வைத்து தேர்தல் ஆணையம் கண்டித்துள்ளது. மோடி - ராகுல்காந்தி ஆகியோர் தேர்தல் நடத்தை விதிமீறல்களில் ஈடுபட்டதாக பரஸ்பரம் முன்வைக்கப்பட்ட குற்றச்சாட்டுகளின் அடிப்படையில், இருதரப்புக்கும் தேர்தல் ஆணையம் நோட்டீஸ் அனுப்பியுள்ளது.
