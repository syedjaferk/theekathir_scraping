
“கோமல் சுவாமிநாதன் 90”


நமது நிருபர்
ஜனவரி 29, 2024
1/29/2024 10:50:39 PM



தமிழ்நாடு முற்போக்கு எழுத் தாளர் - கலைஞர்கள் சங்கத்தின் துணைத் தலைவராகவும், சென்னை மாவட்டத்தின் தலைவராகவும் பாராட்டும்படி பணியாற்றிய, மறுமலர்ச்சி நாடகக் கலைஞர் கோமல் சுவாமிநாத னின் 90ஆம் பிறந்த நாள் (ஜனவரி 26) நினைவில் வருகிறபோது அவரோடு பழகிய நாட்கள் ஊஞ்சல் ஆடுகின்றன. 1980களின் துவக்கத்தில் நான் அவரைச் சந்தித்தேன். சென்னை மயிலாப்பூ ரில் மார்க்சிஸ்ட் கம்யூனிஸ்ட் கட்சியின் தீவிர செயல் வீரராக விளங்கிய எஸ்.கே.  சீனிவாசன் கோமல் சுவாமிநாதனின் நாடகம் பற்றி என்னிடம் பேச, அவரை நம் முற்போக்கு எழுத்தாளர் அமைப்புக் குள் கொண்டுவர முயலுங்கள், அவர் நாடகங்களில் நாம் வரவேற்கக் கூடிய மாற்றங்கள் தெரிகின்றன என்றார்.
காந்திய வாதியான அவரிடம் மார்க்சியத்தை ஓரளவு ஏற்கும் மனநிலை தென்படுகிறது என்றார். உண்மையில் அந்தக் காலத்தில், கோமல் மட்டும் அல்ல, தேசிய எழுத்தா ளர்களான அகிலன், தீபம் நா.பார்த்த சாரதி, ராஜம் கிருஷ்ணன் போன்ற பல எழுத்தாளர்கள் மத்தியிலும் மாற்றம் ஏற்படத் தொடங்கி இருந்தது. நான் கோமல் சுவாமிநாதனை 1980ஆம் ஆண்டும் பிப்ரவரி மாதத்தில் ஒரு நாள் சந்தித்தேன். விரிவாகப் பேசினேன். அப்போது  அவர் நடத்திக் கொண்டிருந்த ‘செக்குமாடுகள்’  நாடகத்தைப் பார்த் தேன். அப்போது ‘சிகரம்’ மாத இதழ் வந்து கொண்டிருந்தது. அதில் கோமல் சுவாமி நாதனின் ‘செக்குமாடுகள்’ என்ற நாட கத்தைப் பற்றிய விமர்சனக் கட்டுரையை எழுதினேன்.
அது பாராட்டும் கட்டுரை அல்ல, விமர்சனக் கட்டுரைதான். அதன் பின்னர் கோமல் சுவாமிநாதன் தமிழ்நாடு முற்போக்கு எழுத்தாளர் சங்கத்திற்கு நெருக்கமானார். பின்னர் அதில் ஐக்கிய மானார். அதன் தொடர்ச்சியாக மார்க்சிஸ்ட் கம்யூனிஸ்ட் கட்சியில் இணையாத தோழராக இருந்தார். 1981ஆம் ஆண்டு தமுஎச-வின் மூன்றா வது மாநில மாநாடு சென்னையில் நடந்தது. அந்த மாநாட்டை நடத்தும் வர வேற்புக்குழுவின் தலைவராக கோமல் சுவாமிநாதன் பொறுப்பேற்றார். நான் செயலாளர்.  இந்த மாநாட்டின் வெற்றிக்குப் பிறகு கோமல் எழுதியதுதான் புகழ்பெற்ற “தண்ணீர் தண்ணீர்” நாடகம். இந்த நாடகம் இயக்குநர் கே.பாலசந்தரால் திரைப்பட மாக்கப்பட்டு மக்கள் மத்தியில் ஒரு பேரெழுச்சியை ஏற்படுத்தியது.
அப்போது இருந்த எம்.ஜி.ஆர் அரசு இந்தத் திரைப்படத்தைத் தடைசெய்ய வேண்டும் என்று மத்திய அரசைக் கேட்டது. குடிநீர்  பிரச்சனையை முன்னெடுக்கும் திரைப்பட மாக அது அமைந்தது. மாநில அரசின் இய லாமையை அது வெளிச்சம் போட்டுக் காட்டியது. தமிழகத்தில் மூலை முடுக் கெல்லாம் கோமலின் புகழ் பரவியது. அவருக்கு ஆதரவாக தமுஎக இயக்கம் கண்டது. கோமலைத் தலைவராகவும், என்னையும், உ.ரா.வரதராசனையும் செய லாளர்களாகவும் கொண்ட இன்னொரு நாடக விழா 1984இல் சென்னையில் நடந்தது.
பல திரைப்பட மற்றும் நாடகக் கலை ஞர்கள் நாடக விழாவில் கலந்து கொண்டார் கள். தமுஎகவிற்கும் கலைஞர்களுக்கும் ஒரு இணைப்பு ஏற்பட்டது. அதற்கு மூல  காரணமாக அமைந்தவர் கோமல் சுவாமி நாதன். இந்த நாடக விழா பெரும் உத்வே கம் தரும் நிகழ்ச்சியாக அமைந்தது. பிரளயனின் சென்னைக் கலைக்குழுவின் “நாங்கள் வருகிறோம்’ இந்த விழா வில்தான் அரங்கேற்றம் கண்டது. ‘ஆனந்த விடகன்’ பத்திரிகையில் அப்போதெல்லாம் அட்டைப்படத்தில் கருத்துப்படம் என்கிற கார்ட்டூன் போடு வார்கள். ஒரு இதழில் எம்.எல்.ஏ வையும் மந்திரியையும் போக்கிரிபோல் சித்த ரிக்கும் படம் வெளிவந்தது.
அப்போது எம்.ஜி.ஆர் முதல்வர். பி.எச்.பாண்டியன் சட்டப் பேரவைத் தலைவர். சட்டமன்றத்தை அவமதித்துவிட்ட தாகச் கூறி விகடன் ஆசிரியரை சட்டப் பேரவைக்கு அழைத்து, தனக்குள்ள அதி காரத்தைப் பயன்படுத்தி, மூன்றுமாத சிறைத் தண்டனை விதித்தார் சட்டப் பேர வைத் தலைவர். சென்னையில் கருத்து ரிமையைப் பாதுகாக்க நானும், கோமல் சுவாமிநாதனும் தமுஎச தலைமையில் குழு அமைத்துப் போராடினோம். எம்.ஜி.ஆர் ஆட்சி இத்தோடு நிற்க வில்லை. அந்தக் காலக்கட்டத்தில் அரசி யல் பேசும் திரைப்படங்கள் வெளிவரத் தொடங்கின.
அவற்றை எம்.ஜி.ஆர் விரும்ப வில்லை. அத்தகைய படங்கள் திரையி டப்படுவதை அவர் தடுக்க விரும்பினார். தணிக்கைத் துறை மத்திய அரசிடம் இருக்கிறது. அதில் தலையிட மாநில அரசுக்கு உரிமை கிடையாது. ஆனால் திரைப்படங்களை வெளியிடும் திரை அரங் கங்களைக் கட்டுப்படுத்தும், ஒழுங்கு படுத்தும் அதிகாரம் மாநில அரசுக்கு உண்டு.
அந்த  அதிகாரத்தைப் பயன்படுத்தி அமைச் சர்கள், சட்டமன்ற உறுப்பினர்களைக் கடு மையாக விமர்சனம் செய்யும் திரைப்ப டங்களை வெளியிடும் திரையரங்குகளின் உரிமம் ரத்து செய்யப்படும் என்று ஒரு சட்ட முன் வடிவை சட்ட மன்றத்தில் கொண்டு வந்து அதை எம்.ஜி.ஆர் நிறைவேற்றினார். அது ஆளுநரின் ஒப்புதலுக்கு அனுப் பப்பட்டது. தமுஎச இந்த அநீதியை எதிர்த்து கிளர்ந்து எழுந்தது.
தலைநகரில் போராட் டம் வெடித்தது. முதல் முறையாக தமுஎச தன் வரலாற்றில் கண்டன ஊர்வலத்தை நடத்திக் காட்டியது. இயக்குநர் பாலு மகேந்திரா, தீபம், நா.பார்த்தசாரதி மற்றும் பல கலைஞர்கள், எழுத்தாளர்கள் நம்மோடு இணைந்தார்கள். போராட் டத்தின் தொடர்ச்சியாக உண்ணா நோன்புப் போராட்டம் ஒன்றும் தலை நகரில் நடைபெற்றது. கோமல் சுவாமி நாதன் தன்னை முழுமையாக இணைத்துக் கொண்டு தமுஎச வின் வெற்றிக்கு உதவினார். இந்தச் சட்ட முன்வடிவம் சட்ட மாகவில்லை. ஏனென்றால் சட்டமன்றத் திற்குத் தேர்தல் வந்தது.
சட்ட முன்வடிவம் காலாவதியானது என்றாலும் வரலாற்றில் தமுஎச நடத்திய முதல் போராட்டம் இதுதான் என்பது நிலைத்துவிட்டது. கோமல் சுவாமிநாதனின் காலத்தில் திரை உலகோடு எழுத்தாளர் சங்கத்திற்கு உறவு மிக நெருக்கமானது. பாரதிராஜா வின் “வேதம் புதிது” படத்திற்கு சென்னை  நகரில் 1988ஆம் ஆண்டு பிப்ரவரி மாதம் விழா எடுக்கப்பட்டது. பாலு மகேந்திரா வின் ‘வீடு’ படத்திற்கு விழா எடுக்கப்பட்ட தும் மறக்க முடியாத ஒரு நிகழ்ச்சி. அதைப் போல் “சின்னதாயி”  படத்திற்கும் பாராட்டு விழா நடத்தப்பட்டது.
இந்தப் பாராட்டு விழாக்களின் விளைவாகத்தான் சிறந்த திரைப்படங்களுக்கு  விருது வழங்கும் திட்டத்தை தமுஎச உருவாக்கியது. தமுஎசவிற்கு கோமலின் பங்களிப்பை அடுக்கிக் கொண்டே போகலாம். 1990இல் நெல்லையில் நடந்த மாநில மாநாட்டை கோமல் சுவாமிநாதன் தான் துவக்கி வைத்தார். அந்த மாநாட்டில் அவர் துணைத் தலைவராகவும் தேர்ந்தெடுக்கப்பட்டார். கோமல் சுவாமிநாதன் மேடை நாடகத்தில் மட்டும் அல்ல, இலக்கிய உலகி லும் புதுமை செய்தார். 1991 ஆம் ஆண்டு “சுபமங்களா” என்ற மாத இதழைத் தொடங்கினார். பல விவாதங்களை அந்த இதழ் நடத்தியது. உயிர்த் துடிப்புடன் வெளிவந்தது. தமுஎசவில் இணைந்து கலை இலக்கி யப் பணியாற்றிய கோமல் சுவாமிநாதன் 1995ஆம் ஆண்டு அக்டோபர் மாதம் 28ஆம் தேதி மறைந்தார்.   முற்போக்கு படைப் புலகிற்கு அவரின் பங்களிப்பு என்றென் றும் நிலைத்து நிற்கும்.
