
‘எங்கள் வீதிகளில்  நச்சுக் காற்று வீசுகிறது’


நமது நிருபர்
நவம்பர் 10, 2021
11/10/2021 11:00:56 AM



கிளாஸ்கோ, நவ.10- கிளாஸ்கோ நகரில் காலநிலை மாற்ற உச்சி மாநாடு நடைபெற்று வரும் நிலை யில், பூமியின் நன்மைக்காக சூழலைக் காக்கக் கோரி பல்வேறு சூழல் போராளிகளும், தன் னார்வலர் குழுக்களும் உலக ஆட்சியாளர்க ளுக்கு தீவிர அழுத்தம் கொடுத்துவருகின்றனர். இந்நிலையில் உலக வரலாற்றில் முதல்முறை யாக 44 நாடுகளைச் சேர்ந்த  500க்கும் அதிகமான தாய்மார்கள் அடங்கிய பெற்றோர் குழுவினர், புதைபடிவ எரிபொருட்கள் மூலம் செயல்படும் எரிசக்தி உற்பத்தி நிறுவனங்களுக்கு அரசாங் கங்கள் கொடுத்துவரும் நிதியுதவியை நிறுத்தக் கோரி குரல் எழுப்பியுள்ளனர்.
மூச்சுத் திணறி  உயிரிழக்கும் குழந்தைகள்
தாய்மார்களின் இந்தக் குழு மோசமான காற்றுமாசினால் உயிரிழந்த லண்டனைச் சேர்ந்த ஒன்பது வயது சிறுமி எலாவின் (Ella) தாய் ரோசாமண்ட் தலைமையில் மாநாட்டின் தலைவர் அலோக் ஷர்மாவை சந்தித்து தங்கள் கோரிக் கையை விடுத்தனர். சில ஆண்டுகளுக்கு முன் சிறுமி எலா லண்டனில் ஏற்பட்ட மோசமான காற்று மாசினால் ஆஸ்துமா நோயால் பாதிக்கப்பட்டு உயிரிழந்தாள். இந்த அன்னையர் குழுவில் இடம்பெற்ற அனைவரின் குழந்தைகளுமே ஏதேனும் ஒரு விதத்தில் சூழல் சீரழிவினால் பாதிக்கப்பட்ட வர்கள். இதில் உலக சுகாதார நிறுவனத்தின் பொது சுகாதாரப் பிரிவின் இயக்குநர் டாக்டர்  மரியா நீரா இந்தியா, பிரேசில், தென்னாப்பி ரிக்கா, போலந்து, நைஜீரியா உள்ளிட்ட நாடு களைச் சேர்ந்த மற்ற தாய்மாருடன் கலந்து கொண்டார்.சொற்கள் இனி தேவையில்லை. செயல்களே வேண்டும்
“எங்கள் வீதிகளில் உலா வரும் நச்சுக் காற்று எங்கள் குழந்தைகளின் நிகழ்காலத்தை யும், எதிர்காலத்தையும் பாதிக்கிறது. உங்கள் சுய லாபத்திற்காக நீங்கள் கோடிக்கணக்கில் கொட்டிக் கொடுக்கும் மானியங்கள் மூலம் நிலக்கரியும், எண்ணெய்யும், இயற்கைவாயுவும் எரிந்து எரிந்து எங்கள் குழந்தைகள் மூச்சுத் திணறி உயிரிழக்கின்றனர். உயிருடன் இருக்கும் குழந்தைகளும் நோயாளிகளாக்கப்பட்டு வளர்ந்து ஆளாகும் முன்பே மரணத்தைத் தழுவுகின்றனர்” என்று கிளாஸ்கோ மாநாட்டுத் தலைவரிடம் வழங்கப்பட்ட கோரிக்கையில் தெரிவிக்கப்பட்டுள்ளது. ஜிம் காட்ப்ரீ என்பவ ரால் உருவாக்கப்பட்ட 1.08 நிமிட நேர ஒலிப் பேழையும் இந்த சந்திப்பின்போது அளிக்கப் பட்டது.
இன்று உலகில் 90% குழந்தைகள் புதை படிவ எரிபொருட்கள் எரிவதால் ஏற்படும் நச்சுக் காற்றையே சுவாசிக்கின்றனர். நிலக்கரி, எண்ணெய் மற்றும் வாயுக்கள் எரிக்கப்படுவ தால் ஒவ்வொரு ஆண்டும் 8.7 மில்லியன் குழந்தைகள் ஒரு வயதை அடையும் முன்பே உயிரிழக்கின்றனர் என்று புள்ளிவிவரங்கள் கூறுகின்றன. உலகில் நிகழும் ஐந்தில் ஒரு மரணம் இவ்வாறு சம்பவிக்கிறது. பூமியை அபாய நிலையில் சூடாக்க புதைபடிவ எரிபொருட்கள் ஏற்கனவே போதுமான அளவிற்கும் அதிகமாக உள்ளன. இப்போது உள்ளவையே பூமியை 1.5 டிகிரிக்கும் மேல் சூடாக்க காரணமாக உள்ள நிலையில் ஆஸ்திரேலியா, ஜப்பான் போன்றவை புதிய சுரங்கங்களை, எண்ணெய்க் கிணறுக ளைத் தோண்ட ஏராளமாக நிதியுதவி செய்ய திட்டமிட்டுள்ளன. மே 2021ல் சர்வதேச ஆற்றல் முகமை (IEA) பூமியில் புதிய புதைபடிவ திட்டங்கள் எவையும் மேற்கொள்ளப்படக்கூடாது என்று பரிந்துரை செய்தது.
குழந்தைகளுக்காக நாங்கள் ஒவ்வொரு நாளும் செயல்படும்போது ஆட்சியாளர்கள் ஏன் செயல்பட மறுக்கின்றனர் என்று தாய்மார் கள் அளித்த கடிதத்தில் கேள்வி எழுப்பப் பட்டுள்ளது. அதிகாரத்தில் இருக்கும் நீங்கள் பூமியில் வாழும் குழந்தைகள் அனைவரின் நிகழ் காலத்தையும், வருங்காலத்தையும் காக்க வேண்டிய பொறுப்பு உடையவர்கள் என்று குழுவினர் கூறினர். ஒரு தீய செயலும் செய்யாமல் எங்கள் குழந்தைகள் சுவாசிக்க சுத்தமான காற்று கிடைக்காமல் நோய்வாய்ப்பட்டு மரணமடைவ தை எங்களால் இனியும் சகிக்கமுடியாது என்று  பல தாய்மார்கள் குரல் எழுப்பினர். “என் குழந்தைகள் கரியை எரிக்கும் ஆலை கள் விடும் நச்சுப்புகையை மூச்சுவிடமுடியாமல் சுவாசக்கோளாறு நோய்களுக்கு ஆளாகின்ற னர். அவர்கள் நோயாளியாவதை தலைவர்கள் எடுக்க வேண்டிய துணிச்சலான முடிவுகள் மூலமே என்னால் தடுக்கமுடியும்” என்று போலந்தின் க்ளிமாட்டு பகுதியைச் சேர்ந்த கமிலா  காட்ஸிப்ளோஸ்கா கிளாஸ்கோ மாநாட்டின் தலைவரிடம் உருக்கமாகக் கூறினார். இந்தியாவின் அன்னையருக்கான சுத்தமான காற்று இயக்கத்தை (Movement of Mothers for Clean Air) சேர்ந்த உலக சுகாதார நிறுவனத்தின் மரியா நீரா, உலகில் அன்னையர் இந்த சீர்கேடு களுக்கு எதிராக மாற்றங்களை ஏற்படுத்த முடியும் என்று தான் நம்புவதாகக் கூறினார். இந்த உலகில் தாயின் அன்பை விட வலிமை வாய்ந்தது வேறொன்றும் இல்லை. புதைபடிவ எரிபொருட்க ளால் உருவாகும் காற்றுமாசு குழந்தைக ளைக் கொல்கிறது. எங்கள் குழந்தைகளை இதி லிருந்து காப்பாற்றுவதை விட முக்கியமானது இந்த உலகில் எங்களுக்கு வேறெதுவும் இல்லை” என்று அவர் கூறினார்.  “அதனால் எங்களுடன் கை கோர்த்து பணி புரிய வாருங்கள். இல்லையென்றால் எங்கள் வழியில் குறுக்கே நிற்காதீர்கள். நாங்கள் குழந் தைகளுக்கான புது யுகத்தை படைப்போம்” என்றும் மரியா அறைகூவல் விடுத்தார். 
- சிதம்பரம் ரவிச்சந்திரன்
