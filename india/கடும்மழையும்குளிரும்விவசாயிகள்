
கடும் மழையும் குளிரும் விவசாயிகள் உணர்வுகளை மழுங்கடிக்க முடியவில்லை.... 


நமது நிருபர்
ஜனவரி 5, 2021
1/5/2021 12:00:00 AM



புதுதில்லி:
தில்லியில் பருவம் தவறி கடும் மழை பெய்த போதிலும், இத்துடன் கடும் குளிர் காற்றும் அடித்துவரும்போதிலும், போராடும் விவசாயிகளின் உணர்வுகளை அவற்றால் மழுங்கடிக்க முடியவில்லை. தீ மூட்டி குளிர் காய்ந்து கொண்டும், கம்பளியால் போர்த்திக்கொண்டும் போராட்டத்தைத் தொடர்கின்றார்கள்.விவசாயிகள் போராடிவரும் தில்லி சிங்கூ எல்லையில் கடந்த சில நாட்களாகக் கடும் மழை பெய்து, போராடும் விவசாயிகள் தங்கியிருந்த இடங்களையெல்லாம் மிகவும் மோசமாவிட்டது. இத்துடன் கடும் குளிர் காற்றும் வீசிக் கொண்டிருக்கிறது. வெப்பநிலை 1 டிகிரி செல்சியசுக்கு வீழ்ந்திருக்கிறது.  
“மழை இங்கிருந்த விறகுக் கட்டைகளை எல்லாம் ஈரமாக்கிவிட்டது. எங்களின் போர்வைகளையும் நனைத்து பயன்படுத்தமுடியாமல் செய்துவிட்டது. இதன் விளைவாக எங்களின் தூக்கம் அறவே போய்விட்டது. அதனால் போராட்ட மையத்தில் இருக்கின்ற வயது முதிர்ந்தோர் கடும் சிரமத்திற்கு ஆளாகி இருக்கிறார்கள். இவர்கள் மிக எளிதில் நலிவடைவதற்கான ஆபத்து ஏற்பட்டிருக்கிறது.  இவ்வாறு கடும் துன்பங்களைச் சுமந்துகொண்டு நாங்கள் கடந்த ஒரு மாதமாகப் போராடி வந்த போதிலும், அரசாங்கம் போராட்டத்தை சீரியசாக எடுத்துக்கொள்ளாமல் முரட்டுத் தனமான முறையில் பிடிவாதத்துடன் இருந்துவருகிறது. எனினும் கோரிக்கைகள் நிறைவேறாதவரை, நாங்கள் இந்த இடத்தைவிட்டுப் போவதாக இல்லை” என்றுபோராடும் விவசாயிகளில் ஒருவரான ஹர்வீந்தர் சிங் கூறினார். (ந.நி.)
