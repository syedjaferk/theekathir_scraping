
கரிசல் மண்ணில் சிலம்பச் சகோதரிகள்..... 


நமது நிருபர்
ஆகஸ்ட் 22, 2021
8/22/2021 12:00:00 AM



பஞ்சாப் மாநிலம் அமிர்தசரசில் 4ஆவது தேசிய சாம்பியன்ஷிப் 2021-2022- தேசிய அளவில் நடைபெற்ற சிலம்பு போட்டி ஆகஸ்ட் 6, 7 நாட்களில் நடைபெற்றது. அதில் சிவகாசி அருகே உள்ள திருத்தங்கல் பகுதியில் வசித்து வரும் சரவணன் திலகவதி ஆகியோரின் மகள்கள் அஸ்வினிபிரியா(16) ஹேமலதா (14)ஆகியோர் முறையே 9 ஆம்வகுப்பு 10 ஆம் வகுப்பு படித்து வருகின்றனர். இருவருமே சிலம்பம் விளையாட்டு போட்டியில் தங்கம் பெற்றுள்ளனர்.
வெற்றி பெற்ற தங்க மங்கைகளுக்கு வாழ்த்துக்கள் சொல்லி விட்டு அவர் களோடு சின்னதாய் ஒரு உரையாடல் நடத்தினோம். மாணவிகளின் பெற்றோர்களிடம் பேசினோம்.  பெண் குழந்தைகளுக்கு சிலம்பம்விளையாட்டில் எப்படி ஆர்வம் வந்தது என்று கேட்டோம். 4 வயதில் சிலம்பம் விளையாட்டில் சேர்த்து விட்டோம். எனதுகணவர் சொல்லுவார். நமக்கு இரண்டுமேபொம்பள பிள்ளைகள். அவுங்கள நல்லாபடிக்க வைக்கனும்னு ஆசை. அவுங் களுக்கு பிற்காலத்துல பாதுகாப்பிற்காக சிலம்பம் விளையாட்டை கத்துக்கனும் எனும் ஆசையிலதான் இரண்டு பிள்ளைகளையுமே சேர்த்துவிட்டோம். அவர் களுமே நல்லா ஆர்வம் இருந்ததால, குழந்தையா இருக்கும் போதே பரிசுகள் வாங்கிட்டு வந்தாங்க. அப்போதே எங்களுக்கு ரொம்ப சந்தோஷமா இருந்தது.
ரெண்டுலயும் ஜெயிக்கணும் 
நாட்கள் செல்லச் செல்ல எங்களதுஉறவினர்களும் அக்கம் பக்கம் உள்ளவங்களும் எதுக்கு பொம்பள பிள்ளைகளசிலம்பம் விளையாட அனுப்புற. அதுக்கு ஒரு பரத நாட்டியத்துல சேர்த்துவிடு. இல்லைனா, வீட்டுல இருக்கவை என்றுபலரும் கருத்து சொல்ல, நாங்க எதையுமேபொருட்படுத்தல. நம்ம பிள்ளைகள, நல்லமுறையில் படிச்சு ஆளாக்கி விளையாட்டுலேயும் ஜெயிக்க வெச்சு பார்க்கனும். அதான் எங்களோட ஆசை.தமிழ்நாட்டில் பல மாவட்டங்களில் நடந்துள்ள போட்டிகளில் கலந்து கொண்டு வெற்றி பெற்று பரிசுகளை பெற் றிருக்கிறார்கள். இதுக்கு தேவையான பொருளாதார தேவைகளை எப்படி பூர்த்தி செய்கிறீர்கள் என்று கேட்டதும், அவரின் தாயார், நான் பட்டாசு தொழிலாளியாதான் இருந்தேன். இப்போது தான் நான் தனியார் கல்லூரியில் தற்காலிகபணியாளராக  வேலைக்கு போறேன். எனது கணவர் அச்சகத்தில் வேலை செய்து வருகிறார். இரண்டு பேருக்கும் படிப்புச் செலவு, குடும்பச் செலவு, நல்லது, கெட்டது என எல்லாவற்றையும் கடந்து ரொம்பவே கஷ்டப்பட்டுதான் எல்லா மாவட்டங்களுக்கும் அனுப்புறோம்.  என்னோட கணவரின் சில நண்பர்கள் ஏதாவது சின்ன உதவிகள் செய்வாங்க. வேறு உதவிகள் எதுவுமே இதுவரை கிடைச்சதில்லைனு சொல்லிக் கொண்டே தேம்பித் தேம்பி அழுதுவிட்டார்.
தேசியப் பட்டியலில் இடம்பெற வேண்டும் 
மாணவிகள் கூறும் போது, நாங்கள்தேசிய அளவில் நடைபெறும் போட்டியில்தங்கப் பதக்கம் பெற வேண்டும் என்ற எண்ணம் நீண்ட காலமாகவே இருந்தது. அது தற்போது நிறைவேறிவிட்டது. அடுத்த மாதம் நேபாளத்தில்  சர்வதேச அளவிலான போட்டி நடைபெறவுள்ளது. அதில் வெற்றி பெறுவதே எங்கள்  இலக்கு என்றனர். ஆனால் நேபாளம் செல்ல பொருளாதார வசதிகள் இல்லை என்றனர். ஆனாலும் வெற்றி பெற வேண்டும்என்ற குரல் மட்டும் இரண்டு மாணவிகளிடமும் ஓங்கி ஒலித்தது.
 மேலும் கூறியதாவது: எங்களை போன்ற சாதாரணக் குடும்பத்தை சார்ந்தமாணவிகள் மிக ஆர்வமாக உள்ளனர். அவர்களெல்லாம் போட்டியில் பங்கெடுத்திட பணவசதிகள் இல்லாமலும் இருக்கிறார்கள். அவர்களுக்கு அரசு பொருளாதார உதவி செய்யணும். இந்த விளையாட்டுக்கு தமிழகஅரசு அங்கீகாரம் வழங்கிட வேண்டும். தேசிய அளவிலானவிளையாட்டுகள் பட்டியலில் சிலம்பத்தைசேர்க்க வேண்டும்   ஒன்றிய அரசு,  தேசிய அளவிலான விளையாட்டுகள் பட்டியலில் சிலம்பம்விளையாட்டை சேர்க்க வேண்டும். பல்கலைக்கழகங்களிலும் விளையாட்டுகள் பட்டியலில் சிலம்பம் விளையாட்டையும் இணைத்தால் அதிகளவில் இளைஞர் களும் விளையாட முடியும். இல்லையெனில் பள்ளிப்படிப்பு நிறைவு செய்யும் போதே சிலம்பம் விளையாட்டும் முடிவுக்கு வந்துவிடும்.
ஆசிரியர் நியமனம்
தமிழக அரசு யோகாவிற்கென ஆசிரியர் நியமனம் செய்துள்ளது. அதே போல்மாணவ - மாணவிகள் விரும்பி கற்கும்சிலம்பம் விளையாட்டிற்கென ஒரு ஆசிரியரையும் நியமனம் செய்திட வேண்டும். அரசே சிலம்பம் விளையாட்டிற்கான அசோசியேஷனை உருவாக்கிட வேண்டும். தென்மாவட்டங்களில் மாவட்ட அளவில் சிலம்பம் விளையாட்டிற்கென தங்கி படிக்கும் வசதிகள் கிடையாது. விளையாட்டு போட்டிகளில் பங்கெடுக்க ரயில்பிரயாணத்தின் போது இதர விளையாட்டுகளுக்கென சலுகை வசதிகள் உண்டு. ஆனால் சிலம்பத்திற்கு மட்டும் கிடையாது. அதனை ஒன்றிய, மாநில அரசுகள்இணைத்திட நடவடிக்கை எடுத்திட வேண்டும்.

தொகுப்பு : சிவகாசி பி.பாலசுப்பிரமணியன்

