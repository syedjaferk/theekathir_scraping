
மும்பையில் வெடிகுண்டு மிரட்டலால் பரபரப்பு


நமது நிருபர்
ஆகஸ்ட் 7, 2021
8/7/2021 10:44:59 AM



மும்பையில் நேற்றிரவு  4 இடங்களில் வெடிகுண்டு வைக்கப்பட்டுள்ளதாக வந்த மிரட்டலைத் தொடர்ந்து அப்பகுதியில் பதற்றமான சூழல் நிலவியது
மும்பை காவல் கட்டுப்பாட்டு அறைக்கு நேற்றிரவு  ஒரு தொலைபேசி அழைப்பு வந்துள்ளது. தொலைபேசியில் எதிர்முனையில் பேசிய அடையாளம் தெரியாத நபர், மும்பையில் நான்கு இடத்தில் வெடிகுண்டு வைக்கப்பட்டுள்ளது எனக் கூறியுள்ளார்.
இதையடுத்து மும்பை காவல்துறையினர் வெடிகுண்டு செயல் இழக்க வைக்கும் நிபுணர்கள் மற்றும் ஜிஆர்பி குழு  மும்பையின் முக்கியமான இடங்களில் தீவிர சோதனையில் ஈடுபட்டுள்ளனர். ஆனால் வெடிகுண்டுகள் தென்படவில்லை.
இதையடுத்து காவல்துறையினரை மிரட்டுவதற்கு வெடிகுண்டு வைக்கப்பட்டுள்ளது என அடையாளம் தெரியாத நபர் போன் செய்துள்ளது உறுதிப்படுத்தப்பட்டது.  இதையடுத்து போனில் பேசிய நபரை தேடும் நடவடிக்கையில் காவல்துறையினர் ஈடுபட்டுள்ளனர். 
 
