
மன அழுத்தமும் மநு அழுத்தமும்


நமது நிருபர்
ஜனவரி 30, 2024
1/30/2024 12:00:55 PM



படிப்பு, தேர்வுகளின் அழுத்தங்கள் நம்மை ஆளுமை செய்ய அனுமதிக்கக் கூடாது என்று பிரதமர் நரேந்திர மோடி மாணவர்களுக்கு யோசனை கூறியிருக்கிறார். ஒன்றிய அரசு ஏற்பாடு செய்த கலந்துரையாடல் நிகழ்ச்சியில் பேசும்போது, தேர்வு வீரர்களான மாணவர்கள் தேர்வு குறித்த பயம், அச்சம், மனஅழுத்தம், பதற்றம், நெருக்கடிகளை வெல்ல வேண்டும் என்றும் உபதேசித்திருக்கிறார். தேசிய கல்விக் கொள்கை என்ற பெயரில் புதிய புதிய தேர்வுகளை திணித்துக் கொண்டே மாணவர்களுக்கு தேர்வை பற்றிய பயம் வேண்டாம் என்றும், மன அழுத்தம் கூடாது என்றும் உபதேசிப்பது ஒன்றிய பாஜக அரசின் கலையாகவே உள்ளது.  
பள்ளி, கல்லூரிகளில் இறுதியாண்டு தேர்வு மதிப்பெண்களை வைத்தே மேல்நிலைப் படிப்புக ளுக்கான அனுமதி கிடைத்து வந்ததை மாற்றி யதே மோடி தலைமையிலான ஒன்றிய அரசு தான். குறிப்பாக மருத்துவப் படிப்பிற்கு நீட் தேர்வை திணித்தது. தொடர்ந்து மத்தியப் பல் கலைக்கழகங்களில் கல்லூரி படிப்புக்கும், நுழை வுத் தேர்வை கட்டாயமாக்கியது. இவ்வாறு பல வழிகளிலும் தேர்வுகளை கட்டாயமாக்கி நிர்ப்பந் தித்து மாணவ சமுதாயத்தை மனஅழுத்தத்தில் தள்ளிவிட்டு, இப்போது மன அழுத்தத்தை வெற்றி கொள்ள வேண்டுமென்று ஆலோசனை யை அள்ளி வழங்குகிறார் பிரதமர் மோடி. 
நீட் தேர்வு மற்றும் இதர தேர்வுகளுக்கு பயிற்சி கொடுப்பதற்காக ராஜஸ்தான் மாநிலம் கோட்டா நகரில் இயங்கும் பயிற்சி நிலையங்களில் படிக் கும் மாணவர்கள் மனஅழுத்தத்தால் தற்கொலை செய்து கொள்வது ஆண்டுக்கு ஆண்டு அதிக ரித்துக் கொண்டே வருகிறது. 2015இல் 18, 2016இல் 17, 2018இல் 20, 2019இல் 18 என்ற இந்த எண் ணிக்கை 2023இல் 27ஆக அதிகரித்தது இதற்கு சான்றாகும். கடந்த ஒரு வாரத்திற்குள் இரண்டு பேர் தற்கொலை செய்து கொண்டது குறிப்பிடத் தக்கதாகும். தேசிய கல்விக்கொள்கையின் பெயரால் ஆரம்பக் கல்வி பயிலும் மாணவர்களுக்கு 3,5 ஆம் வகுப்புகளிலும் தேர்வை திணித்தது மோடி அரசே. இதற்கு முந்தைய காலங்களில் அனைவ ருக்கும் கல்வி என்பதை உறுதி செய்வதற்காக அதில் தேர்வு முறை கட்டாயம் இல்லை என்ற நிலை இருந்தது. 
 மோடி அரசு பதவியேற்ற பின்னர் கல்வி ஒரு சிலருக்கே கிடைக்கும் வகையில் பல்வேறு புதிய விதிமுறைகளையும், நிபந்தனைகளையும் கொண்டு வந்தது. இதனால் இடைநிற்றல் விகி தம் அதிகரித்தது. அரசு கல்வி நிலையங்களை மூடி விட்டு கல்வி வளாகங்கள் என்ற பெயரில் தனியார் ஆதிக்கம் செலுத்தும் வகையில் கல்வி முறையை மாற்றியுள்ளது, இவையாவும் இவர்க ளின் மூல வழிகாட்டியான மநுவின் கொள்கையின் படியே நடக்கின்றன. இத்தகைய நடைமுறை காசு உள்ளவர்களுக்கே கல்வி என்கிற நிலையை கொண்டு வரும் திட்டத்தின் பகுதியாகவே அமை கிறது. இவ்வாறு செய்து மனஅழுத்தத்தை ஏற் படுத்திவிட்டு அதை வெற்றி கொள்ள இலவச ஆலோசனை வழங்குவது ஏமாற்றே!
