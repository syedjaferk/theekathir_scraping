
உத்தரப்பிரதேசத்தில் ஆற்றில் மூழ்கி ஒரே குடும்பத்தைச் சேர்ந்த 6 உயிரிழப்பு


நமது நிருபர்
ஜூலை 10, 2021
7/10/2021 6:07:36 PM



உத்தரப்பிரதேசத்தில் ஒரு குடும்பத்தைச் சேர்ந்த 15 பேர் நேற்று அம்மாநிலத்தின் அயோத்தியா அருகே குப்தர்காட் பகுதியில் உள்ள சரயு ஆற்றில் குளித்துக்கொண்டிருந்துள்ளனர். ஆக்ராவிலிருந்து சுற்றுப்பயணமாக அயோத்தியா வந்த அவர்கள், ஆற்றில் குளித்துக்கொண்டிருந்த போது சிலர் ஆற்றில் திடீரென மூழ்கியுள்ளனர். அவர்களைக் காப்பாற்ற குடும்ப உறுப்பினர்கள் முயன்ற போது 15 பேரும் ஆற்றில் அடித்துச்செல்லப்பட்டனர்.
தகவல் அறிந்து சம்பவ இடத்திற்கு வந்த மீட்புப்படையினர் அவர்களை மீட்கும் பணியில் ஈடுபட்டனர். இதில் ஆற்றில் மூழ்கிய 6 பேரை உயிருடன் மீட்டனர். ஆனால், எஞ்சிய 9 பேரும் ஆற்றில் அடித்துச்செல்லப்பட்டனர். தீவிர தேடுதலுக்குப் பின்னர் ஆற்றில் மூழ்கிய 9 பேரில் 6 பேரின் சடலங்கள் மீட்கப்பட்டனர். எஞ்சிய 3 பேரின் உடல்களைத் தேடும் பணிகள் தீவிரமாக நடைபெற்று வருகிறது.
