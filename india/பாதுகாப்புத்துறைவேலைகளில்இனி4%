
பாதுகாப்புத்துறை வேலைகளில் இனி 4% இடஒதுக்கீடு இல்லை....  மாற்றுத் திறனாளிகளுக்கு எதிராக மோடி அரசு எதேச்சதிகாரம்.... 


நமது நிருபர்
ஆகஸ்ட் 22, 2021
8/22/2021 12:00:00 AM



புதுதில்லி:
ஒன்றிய அரசின் பாதுகாப்புப் படை சார்ந்த வேலைவாய்ப்புகளில் இதுவரை மாற்றுத் திறனாளிகளுக்கு வழங்கப்பட்டு வந்த 4 சதவிகித இடஒதுக்கீட்டை எதேச்சதிகாரமான முறையில் மோடி அரசு பறித் துள்ளது. மாற்றுத் திறனாளிகள் உரிமைகளுக்கான சட்டத்தையும் மீறிஇந்த நடவடிக்கையில் அது இறங்கியுள்ளது.
மாற்றுத் திறனாளிகளின் வாழ்வாதாரத்தை மேம்படுத்துவதற்காக, அரசுப் பணிகளில் அவர்களுக்கு 4 சதவிகிதம் இடஒதுக்கீடு வழங்கப்பட்டு வருகிறது. ‘மாற்றுத்திறனாளிகள் உரிமைகள் சட்டம் - 2016’இன்கீழ் இந்த இடஒதுக்கீடு அளிக்கப்படுகிறது. இதன்படி ஒன்றிய - மாநில அரசுகளின் அனைத்துப் பணிப் பிரிவுகளிலும் 4 சதவிகித இடஒதுக்கீட்டின் கீழ்மாற்றுத் திறனாளிகள் நியமிக்கப் பட்டு வருகின்றனர்.இந்நிலையில், ஒன்றிய சமூக நீதிமற்றும் அதிகாரமளித்தல் துறை அமைச்சகம் புதன்கிழமையன்று அறிவிக்கை ஒன்றை வெளியிட்டது.அதில், “ஐபிஎஸ், ரயில்வே பாதுகாப்பு படை மற்றும் சிஆர்பிஎப், சிஐஎஸ்எப், பிஎஸ்எப், இந்தோ - திபெத்எல்லைக் காவல் படை, அசாம்ரைபிள்ஸ், சஷாஸ்த்ரா சீமா பல்ஆகிய ஒன்றிய போலீஸ் படைகளுக்கு மாற்றுத் திறனாளிகளுக் கான இடஒதுக்கீட்டை அமல்படுத்துவதில் இருந்து விலக்கு அளிக்கப்படுகிறது. தில்லி, அந்தமான் - நிகோபார், லட்சத்தீவுகள், டையூ - டாமன்,தாத்ரா - நாகர் ஹவேலி ஆகிய யூனியன் பிரதேசங்களின் காவல் பணிகளுக்கும் மாற்றுத் திறனாளிகள்இடஒதுக்கீட்டில் விலக்கு அளிக்கப்படுகிறது.மேற்குறிப்பிட்ட பணிகளின் களயதார்த்தத்தை கருத்தில் கொண்டுஇந்த நடவடிக்கை எடுக்கப்பட்டுள் ளது. மாற்றுத்திறனாளிகளுக்கான தலைமை ஆணையரிடம் கலந்தாலோசித்த பிறகே இந்த முடிவை ஒன்றிய அரசு எடுத்துள்ளது” என்று கூறியிருந்தது.
ஒன்றிய அரசின் இந்த நடவடிக்கை, பாதுகாப்புத்துறை சார்ந்த பணிகளில் உள்ள மாற்றுத் திறனாளிகளின் வேலைவாய்ப்பை பறிப்பதுடன், இனி வரும் காலங்களில் புதிதாக எந்த ஒரு மாற்றுத் றனாளிகளும் பாதுகாப்புத் துறைகளில் எந்தவொரு பணிக்கும் சேர்த்துக் கொள்ளப்பட மாட்டார்கள் என்ற நிலையைஏற்படுத்தியுள்ளது. இது மாற்றுத்திறனாளிகள் மத்தியில் கொந்தளிப்பை உருவாக்கியுள்ளது.வேலைவாய்ப்பில் மாற்றுத் திறனாளிகளுக்கு பாரபட்சம் கூடாது; அவர்களுக்கு நியாயமான, தடைகளற்ற, பணிக்கு உகந்த சூழலை உருவாக்க வேண்டும் என்று மாற்றுத் திறனாளிகள் உரிமைகள் சட்டத்தின்20-ஆவது பிரிவு கூறுகிறது. அரசின்ஒவ்வொரு துறையிலும் உள்ள மொத்தக் காலிப் பணியிடங்களில் மாற்றுத் திறனாளிகளுக்கு குறைந் தது 4 சதவிகித இடஒதுக்கீடும், ஒரு பிரிவில் குறைந்தது ஒரு சதவிகித இடஒதுக்கீடும் அளிக்க வேண்டும் என்று மாற்றுத் திறனாளிகள் உரிமைகள் சட்டத்தின் 34-ஆவது பிரிவு கூறுகிறது. ஆனால், இந்த சட்டப் பிரிவுகளை பின்பற்றாமல் ஒன்றிய பாஜக அரசு மாற்றுத் திறனாளிகளுக்கு அநீதி இழைத்துள் ளது.மாற்றுத் திறனாளிகள் உரிமைகள் சட்டம் 2016-இல் சில விலக்குகள் அனுமதிக்கப்பட்டுள்ளன.
அதாவது, காவல் உள்ளிட்ட பணிகளில் களத் தில் இறங்கி சண்டையிடுவது போன்ற பிரிவுகளில் மாற்றுத் திறனாளிகளை நியமிப்பதில் விலக்கு உள்ளது. அதே சமயத்தில், காவல்துறையில் இருக்கும் தடய அறிவியல், இணைய குற்றத் தடுப்பு பிரிவு, தகவல் தொழில்நுட்பப் பிரிவுஉள்ளிட்ட பிரிவுகளில் மாற்றுத் திறனாளிகளை நியமிப்பதில் எந்தப் பிரச்சனையும் இல்லை. மாற்றுத் திறனாளிகள் மட்டுமன்றி, அமில வீச்சால் பாதிக்கப்பட்டவா்கள், குணமடைந்த தொழு நோயாளிகளும் காவல் துறையில் பணியாற்றத் தகுதி பெற்றவா்கள்தான். ஆனால், ஒட்டுமொத்தமாக பாதுகாப்புத் துறை சார்ந்த பணியிடங் களுக்கு உள்ளேயே மாற்றுத் திறனாளிகள் நுழைவதை முற்றிலும் தடுக்கும் வகையில் ஒன்றிய அரசுஉத்தரவு பிறப்பித்திருப்பது அநியாயமானது மட்டுமன்றி, எதேச்சதிகாரமானது என்று மாற்றுத் திறனாளிகள் தங்களின் அதிருப்தியை வெளிப்படுத்தியுள்ளனர்.
