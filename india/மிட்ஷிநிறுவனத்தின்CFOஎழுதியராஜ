
மிட்ஷி நிறுவனத்தின் CFO எழுதிய ராஜினாமா கடிதம் - இணையத்தில் வைரல்!


நமது நிருபர்
டிசம்பர் 23, 2023
12/23/2023 1:54:05 PM



இந்தியாவிலுள்ள மிட்ஷி நிறுவனத்தின் தலைமை நிர்வாக அதிகாரி (CFO) ரிங்கு பட்டேலின் கையால் எழுதப்பட்ட ராஜினாமா கடிதம் இணையத்தில் வைரலாகி வருகிறது.
பங்கு சந்தையின் பட்டியலிடப்பட்டுள்ள பெயிண்ட் தயாரிப்பு நிறுவனமான மிட்ஷி நிறுவனத்தின் தலைமை நிதி அதிகாரியாக இருந்த ரிங்கு படேல், டிசம்பர் 15ஆம் தேதி தனது நிர்வாக இயக்குநரிடம் தனது கடிதத்தை சமர்ப்பித்திருந்தார்.
இந்த கடிதம் ஒரு குழந்தையின் நோட்புக்கிலிருந்து ஒரு பக்கம் போல் தோன்றியது - பொதுவாக உத்தியோக பூர்வ நோக்கங்களுக்காகப் பயன்படுத்தப்படும் A4 அளவில் சாதாரண காகிதத்தில் இருந்து ஒரு மாற்றம். மேலும், மின்னஞ்சல்களின் யுகத்தில் கையால் எழுதப்பட்ட கடிதம் ஆச்சரியமாக இருந்தது.
"மரியாதையுடன், எனது தனிப்பட்ட காரணங்களுக்காக நான் CFO பணியிலிருந்து உடனடியாக ராஜினாமா செய்கிறேன் என்பதை இதன்மூலம் உங்களுக்குத் தெரிவித்துக் கொள்கிறேன்.
உங்கள் நிறுவனத்தில் பணிபுரிந்தது மிகுந்த மகிழ்ச்சியையும் சிறந்த அனுபவத்தையும் அளித்தது" என்று கடித்தில் குறிப்பிட்டிருந்தது.
கோடி ரூபாய் மதிப்பிலான நிறுவனத்திடமிருந்து இந்த கடிதத்தை வியாழக்கிழமை தனது இணையதளத்தில் பாம்பே ஸ்டாக் எக்ஸ்சேஞ்ச் (BSE) பகிர்ந்து கொண்டது.
"ரிங்கு நிகேத் படேல், தனிப்பட்ட காரணங்களுக்காக நிறுவனத்தின் தலைமை நிதி அதிகாரி பதவியில் இருந்து ராஜினாமா செய்தார்" என்று மிட்ஷி இந்தியா லிமிடெட் தனது அறிவிப்பில் தெரிவித்துள்ளது.
புதிய தலைமை நிதி அதிகாரியை நியமிக்கும் பணியில் இருப்பதாகவும், பதவி நிரப்பப்பட்டதும் பங்குச் சந்தைகளுக்குத் தெரிவிக்கும் என்றும் அந்நிறுவனம் கூறியது.
