
பாதுகாப்பான பயணத்துக்காக நெடுஞ்சாலையை  16 பிரிவுகளாகப் பிரிக்கத் திட்டம்....  கருத்தரங்கில் ஒன்றிய அமைச்சர் நிதின் கட்காரி பேச்சு.... 


நமது நிருபர்
ஜூலை 9, 2021
7/9/2021 12:00:00 AM



புதுதில்லி:
தமிழ்நாடு சாலை விபத்துக் களையும், அதனால் ஏற்படும் உயிரிழப்புகளையும் 50 சதவீதம் குறைத்துள்ளதாக ஒன்றிய சாலைப்போக்குவரத்து நெடுஞ்சாலைத் துறை அமைச்சர் நிதின் கட்காரி பாராட்டுத் தெரிவித்துள்ளார்.  மேலும் பாதுகாப்பான பயணத்துக்காக நெடுஞ்சாலையை 4 முதல்16 பிரிவுகளாகப் பிரிக்கத் திட்ட மிடப்பட்டுள்ளது என்றும் கூறினார்.
எம்ஐடி கல்வி நிறுவனம் சார்பில்“சர்வதேச அளவிலான சாலை விபத்து தடுப்பு மற்றும் பாதுகாப்பு” குறித்த காணொலிக் கருத்தரங்கை ஒன்றிய அமைச்சர் நிதின் கட்காரி தொடங்கி வைத்தார். அப்போது அவர் பேசியதாவது:2025 ஆம் ஆண்டுக்குள் நாட்டில்சாலை விபத்துக்களின் எண்ணிக்கை யையும், உயிரிழப்புகளையும் பாதியாகக் குறைக்க இலக்கு வைத்துள்ளோம். 2030ஆம் ஆண்டுக்குள் சாலை விபத்துக்கள் இல்லாதசூழலை உருவாக்கவும் இலக்கு வைத்துள்ளோம்.   கடந்த ஆண்டுஸ்வீடனில் நடந்த மாநாட்டில் ஒன்றியசாலைப் போக்குவரத்து அமைச்ச கம் சார்பில் பங்கேற்றோம். அப்போது, 2030ஆம் ஆண்டுக்குள் இந்தியாவில் சாலை விபத்துக்கள் இல்லாத சூழலை உருவாக்குவோம் என உறுதியளித்துள்ளோம். விரைவில் சாலை விபத்துக்களின் எண்ணிக்கை, உயிரிழப்புகளை 50 சதவீதம் குறைத்துவிடுவோம். நாங்கள் வகுத்த இந்த இலக்கை இன்று வெற்றிகரமாக தமிழ்நாடு ஏற்கெனவே அடைந்துவிட்டது. தமிழ்நாட்டில் சாலை விபத்துக்களின் எண்ணிக்கையும், உயிரிழப்புகளும் 53 சதவீதம் குறைந்துள்ளது. இதற்காக தமிழகத்துக்கு பாராட்டுகளைத் தெரிவிக்கிறேன்.பாதுகாப்பான சாலைப் பயணத்துக்காக நெடுஞ்சாலையை 4 முதல் 16 பிரிவுகளாகப் பிரிக்கத் திட்டமிட்டுள்ளோம். அதுமட்டுமல்லாமல் வாகன உற்பத்தியாளர் களும், வாகனத்தின் ஓட்டுநர்கள், பயணிகளுக்கு கூடுதல் பாதுகாப்பு அம்சங்களைச் சேர்க்கக் கோரியும் வலியுறுத்தியுள்ளோம், அந்த புதிய தொழில்நுட்பங்கள் படிப்படியாக அமலாகும். என்று நிதின் கட்காரி தெரிவித்துள்ளார்.
