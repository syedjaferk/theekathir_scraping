
நொய்டாவில் விசவாயு தாக்கி இரண்டு இளைஞர்கள் பலி


நமது நிருபர்
ஜூலை 25, 2021
7/25/2021 2:04:59 PM



                                                      நொய்டா : உத்தரப் பிரதேச மாநிலம் நொய்டாவில் , கிரிக்கெட் விளையாடிக்கொண்டிருந்த இளைஞர்கள் , கழிவு நீர்த்தொட்டியில் விழுந்த கிரிக்கெட் பந்தை எடுப்பதற்காக முயற்சி செய்து விசவாயு தாக்கி உயிரிழந்த சம்பவம் அப்பகுதியில் பரபரப்பை ஏற்படுத்தியுள்ளது.  
                                                      வீதியில் கிரிக்கெட் விளையாடிக்கொண்டிருந்த இளைஞர்களில் நால்வர் அங்கிருந்த கழிவு நீர்த் தொட்டியில் , தவறி விழுந்த கிரிக்கெட் பந்தை எடுப்பதற்காக இறங்கியுள்ளனர். மேலும் அங்கிருந்த சிலர் அவர்களை எச்சரித்தும் , பிடிவாதமாய் தொட்டியினுள் இறங்கியுள்ளனர். 
                                                      சிறுது நேரத்தில் விசவாயு தாக்கி சந்தீப் (22) மற்றும் விஷால் ஸ்ரீவஸ்தவா (27) ஆகிய இருவரும் உயிரிழந்த நிலையில் மற்ற இருவரையும் மீட்ட அப்பகுதி மக்கள் சப்தர்ஜங் மருத்துவமனையில் சேர்த்தனர். சம்பவ இடத்துக்கு விரைந்த காவல்துறை விசாரணை மேற்கொண்டு வருகின்றனர். 
