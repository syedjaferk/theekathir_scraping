
ஒரே நாளில் 50 மருத்துவர்கள் கொரோனாவால் உயிரிழப்பு - ஐஎம்ஓ அதிர்ச்சி தகவல்!


நமது நிருபர்
மே 18, 2021
5/18/2021 12:56:31 PM



ஒரே நாளில் 50 மருத்துவர்கள் கொரோனாவால் உயிரிழந்துள்ளதாக இந்திய மருத்துவ சங்கம் தெரிவித்துள்ளது.
நாடு முழுவதும் கொரோனா இரண்டாவது மிக மோசமாகப் பரவு வருகிறது.
கொரோனா சிகிச்சை மையங்களில் பணியாற்றும் மருத்துவர்கள், செவிலியர்கள், மருத்துவ பணியாளர்கள் என அனைவரும் ஓய்வில்லாமல் நோயாளிகளுக்கு சிகிச்சை அளித்து வருகிறார்கள்.
இந்நிலையில், கொரோனா 2வது அலையில் நாடு முழுவதும் 244 மருத்துவர்கள் உயிரிழந்துள்ளதாக இந்திய மருத்துவ சங்கம் தெரிவித்துள்ளது.
மேலும், கடந்த ஞாயிற்றுக்கிழமை மட்டும் 50 மருத்துவர்கள் கொரோனா தொற்றால் உயிரிழந்துள்ளதாகவும் தெரிவிக்கப்பட்டுள்ளது.
அதிகபட்சமாக பீகாரில் 69 மருத்துவர்களும், உத்தரப்பிரதேசத்தில் 34 பேரும், டெல்லியில் 27 பேரும் உயிரிழந்துள்ளனர்.
