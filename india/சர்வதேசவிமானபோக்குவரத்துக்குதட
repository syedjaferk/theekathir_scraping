
சர்வதேச விமான போக்குவரத்துக்கு தடை நீட்டிப்பு!


நமது நிருபர்
ஆகஸ்ட் 29, 2021
8/29/2021 5:50:43 PM



கொரோனா பரவல் அச்சுறுத்தல் காரணமாக சர்வதேச விமானப் போக்குவரத்துக்கான தடையை செப்டம்பர் 30 ஆம் தேதி வரை நீட்டித்து ஒன்றிய அரசு உத்தரவிட்டு உள்ளது.
கொரோனா பரவல் தடுப்பு நடவடிக்கையாக, கடந்த 2020 ஆம் ஆண்டு மார்ச் மாதம் முதல் சர்வதேச விமான போக்குவரத்தை ஒன்றிய அரசு நிறுத்தியது. இதனைத் தொடர்ந்து ஊரடங்கில் தளர்வுகள் அறிவிக்கப்பட்ட போதும், சர்வதேச விமான போக்குவரத்து கட்டுப்படுத்தப்பட்டது.
தற்போது தொற்று பரவல் குறைந்து வந்தாலும், சர்வதேச விமான போக்குவரத்து இயல்பு நிலைக்கு திரும்பவில்லை. இந்த நிலையில், சர்வதேச விமான போக்குவரத்துக்கான தடை செப்டம்பர் 30 ஆம் தேதி வரை  நீட்டிக்கப்படுவதாக ஒன்றிய விமான போக்குவரத்து அமைச்சகம் தெரிவித்துள்ளது. இருப்பினும் சரக்கு விமானப் போக்குவரத்துக்கு எந்தத் தடையுமில்லை எனத் தெரிவித்துள்ள இயக்குநரகம், ஏர் பபுள் விதிகளின் அடிப்படையில் விமானங்கள் தொடர்ந்து இயக்கப்படும் என்றும் தெரிவித்துள்ளது.
