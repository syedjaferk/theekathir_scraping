
பிரிட்டன் - இந்தியா இடையே விமான சேவை ரத்து - ஏர் இந்தியா


நமது நிருபர்
ஏப்ரல் 21, 2021
4/21/2021 11:47:15 AM



கொரோனா பரவல் தீவிரமடைந்துள்ள நிலையில் இந்தியா பிரிட்டன் இடையேயான விமான சேவை ரத்து செய்யப்படுவதாக ஏர்இந்தியா நிறுவனம் அறிவித்துள்ளது. 
இந்தியாவில் கொரோனா தொற்றின் இரண்டாவது அலை தீவிரமடைந்துள்ளது. கொரோனா தொற்றின் ஒரு நாள் பாதிப்பு 3 லட்சத்தை நெருங்கும் சூழல் உள்ளது.
பிரிட்டனில் உருமாற்றம் அடைந்த இந்திய வகை கொரோனா தொற்றால் சுமார் 100 பேர் பாதிக்கப்பட்டுள்ளனர்.  இந்நிலையில் பிரிட்டன் வருவதற்கு தடை விதிக்கப்பட்டுள்ள நாடுகள் அடங்கிய சிவப்பு பட்டியலில் அந்நாட்டு இந்தியாவையும் இணைத்துள்ளது. இந்நிலையில் வரும் 24ம் தேதி முதல் 30 ம் தேதி வரை இந்தியாவில் இருந்த பிரிட்டன் செல்லவிருந்த விமானங்களும், பிரிட்டனில் இருந்து இந்தியா வரும் விமானங்களும் ரத்து செய்யப்பட்டுள்ளது. 
 
