
ராணுவத்திற்கு ஆட்சேர்ப்பதிலும் மோடி ஆட்சியில் ஊழல்.... 5 லெப்டினெண்ட் கர்னல் உட்பட 23 அதிகாரிகள் சிக்கினர்... 


நமது நிருபர்
மார்ச் 18, 2021
3/18/2021 12:00:00 AM



புதுதில்லி:
நரேந்திர மோடி தலைமையிலான மத்திய பாஜக ஆட்சியில், ராணுவத்திற்கு தேவையான ரபேல் போர் விமானங்களை வாங்கியதில் சுமார் ரூ.40 ஆயிரம் கோடி அளவிற்கு ஊழல்நடந்ததாக குற்றச்சாட்டு எழுந்தது.
தற்போது, ராணுவத்திற்கு ஆட் களைத் தேர்வு செய்வதிலும் மிகப் பெரிய அளவிற்கு லஞ்ச - ஊழல் முறைகேடுகள் நடந்திருப்பது அம்பலமாகி இருக்கிறது.5 லெப்டினெண்ட் கர்னல் உள்பட23 அதிகாரிகள், இந்த ஊழலில் சம் பந்தப்பட்டிருப்பது வெளிச்சத்திற்கு வந்துள்ளது.தேசிய பாதுகாப்பு அகாடமி (National Defence Academy - NDA),அதிகாரிகள் பயிற்சி அகாடமி (Officers Training Academy - OTA)ஆகியவற்றில் காலியாக உள்ள அதிகாரி பணியிடங்களை நிரப்புவதற் கான தேர்வு, பணியாளர் தேர்வு வாரிய(Service Selection Board - SSB) மூலம் கடந்த மாதம் நாட்டின் பல்வேறுபகுதிகளில் உள்ள மையங்களில் நடைபெற்றது. அப்போது, தேர்வுக்கான வினாத் தாள் முன்கூட்டியே வெளியாகி பரபரப்பை ஏற்படுத்தியது. தேர்வும் ரத்துசெய்யப்பட்டது. இந்த விவகாரத்தில் 3 பேர் கைது செய்யப்பட்டு நிலையில்,மேல்மட்ட விசாரணைக்கு கோரிக்கைவிடுக்கப்பட்டது. கடந்த பிப்ரவரி 28 அன்று பிரிகேடியர் வி.கே. புரோஹித் இதுதொடர்பாக சிபிஐ-க்கு (Central Bureau of Investigation - CBI) புகார் அளித்தார். 
சிபிஐ அமைப்பும் இந்த விவகாரம் தொடர்பாக நாடு முழுவதும் விசாரணையில் இறங்கியது. தில்லிபேஸ் மருத்துவமனை, கண்டோன் மெண்ட், பஞ்சாப் மாநிலம் கபுர்தலா, பதிண்டா, தில்லி, கைதல், பல்வால், உத்தரப்பிரதேச மாநிலம் லக்னோ, பரேலி, கோரக்பூர், ஆந்திர மாநிலம் விசாகப் பட்டினம், ராஜஸ்தான் மாநிலம் ஜெய்ப்பூர், அசாம் மாநிலம் கவுகாத்தி, ஜோர்கட் மற்றும் சிரங்கோன் என 13 நகரங்களில் உள்ள ராணுவ நிறுவனங்கள் உட்பட மொத்தம் 30 இடங்களில் சோதனை நடத்தியது.
இதில் கைப்பற்றப்பட்ட பல்வேறுமுக்கிய ஆவணங்கள் மூலம், ராணுவதேர்வு வாரியம் மூலமான ஆட்தேர் வுக்கு லஞ்சம் கைமாறியது தெரியவந்தது. இதில், 5 லெப்டினெண்ட் கர்னல்கள் மற்றும் மேஜர், நாயக்,சுபேதார், சிப்பாய் பிரிவுகளைச் சேர்ந்த 17 அதிகாரிகள் சம்பந்தப்பட்டிருப்பது கண்டறியப்பட்டது.
குறிப்பாக, ஆர்மி ஏர் டிபன்ஸ் படையின் லெப்டினன்ட் கர்னல் எம்விஎஸ்என்ஏ பகவான் இந்த முறைகேட்டுக்கு மூளையாக செயல்பட்டுள் ளதாக சிபிஐ அடையாளம் கண்டது. இவரும், நைப் சுபேதார் குல்தீப் சிங்கும் லஞ்சம் வாங்கியதை உறுதியும் செய்தது.31 எஸ்எஸ்பி மையத்தைச் (வடக்கு) சேர்ந்த லெப்டினண்ட் கர் னல் சுரேந்தர் சிங், 6 மவுன்டெய்ன் டிவிஷன் ஆர்ட்னன்ஸ் பிரிவின் லெப்டினண்ட் கர்னல் ஒய்.எஸ். சவுஹான், பணியாளர் தேர்வு வாரிய இயக்குநரகத்தின் லெப்டினண்ட் கர்னல் சுக்தேவ் அரோரா, ஜிடிஓ - தெற்கு தேர்வு மையத்தின் (பெங்களூரு) லெப்டினண்ட் கர்னல் வினய் மற்றும்மேஜர் பாவேஷ்குமார் ஆகியோரும் லஞ்ச முறைகேட்டில் சிக்கியது கண்டறியப்பட்டது.
தில்லியில் உள்ள பேஸ் மருத்துவமனையில் நடந்த மருத்துவ தேர்வின் போது ராணுவ அதிகாரிகள் லட்சக் கணக்கில் லஞ்சம் பெற்றதும் உறுதியானது.இதையடுத்து 23 பேர் மீது வழக்கு பதிவு செய்யப்பட்டிருப்பதுடன், லஞ்சம் கேட்டவர்களுக்கு உடந்தையாக இருந்தவர்களும் வழக்கில் சேர்க்கப்பட்டுள்ளனர்.
