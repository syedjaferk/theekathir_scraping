
யமுனை குடிநீர் சேவையை நிறுத்த முயற்சி


நமது நிருபர்
மே 22, 2024
5/22/2024 9:40:15 PM



ஆம் ஆத்மி கட்சியை ஒழிக்கவும், தில்லி  ஆட்சியை கவிழ்க்கவும் மோடி தலை மையிலான ஒன்றிய பாஜக அரசு, மத்  திய அமைப்புகள் மூலம் பல்வேறு சித்து விளை யாட்டுகளை அரங்கேற்றி வருகிறது. மதுபான கொள்கை வழக்கில் தொடர்பு இருப்பதாக கூறி  தில்லி முதல்வர் கெஜ்ரிவால், துணை முதல்வர்  மணீஷ் சிசோடியா உட்பட ஆம் ஆத்மியின் முக்  கிய தலைவர் பலரை மோடி அரசு அமலாக்கத் துறை மூலம் சிறையில் அடைத்தது. கெஜ்ரிவால்  இடைக்கால ஜாமீனில் வெளியேறும் நாளில் கூட  அவருக்கு குடிநீர் வாரிய ஊழல் வழக்கு என்று  ஆளுநர் மூலம் சம்மன் அனுப்பியது மோடி அரசு. தற்போது ஆம் ஆத்மியின் சொந்த எம்பி யான சுவாதி மாலிவாலை வைத்தும் கெஜ்ரி வால் மீது அடுத்தகட்ட நடவடிக்கை எடுக்க பாஜக தீவிரமாக இறங்கியுள்ளது. 
இந்நிலையில் கெஜ்ரிவாலுக்கு மட்டுமின்றி ஆம் ஆத்மி கட்சிக்கு வாக்களித்த தில்லி மக் களை பழிவாங்கும் நோக்கத்தில் அம்மாநில மக்களின் இயல்புநிலையை முடக்க மோடி அரசு இழிவான செயலில் இறங்கியுள்ளது. 
இதுதொடர்பாக ஆம் ஆத்மி மூத்த தலைவ ரும், தில்லி அமைச்சருமான அதிஷி கூறுகை யில், “தில்லி மாநில மக்கள் 7 தொகுதிகளையும் “இந்தியா” கூட்டணிக்கு வழங்க முடிவு செய்து  விட்டார்கள். இதனால்தான் பாஜக தற்போது அர விந்த் கெஜ்ரிவால் மற்றும் ஆம் ஆத்மி கட்சிக்கு  எதிராக பல்வேறு சதித்திட்டங்களை தீட்டி வரு கிறது. குறிப்பாக யமுனை நதியின் நீரை தடுத்து  நிறுத்தி, தில்லியில் செயற்கையாக குடிநீர்ப் பஞ்  சத்தை ஏற்படுத்த பாஜக திட்டம் தீட்டி வருகிறது. இதன் மூலம் ஆம் ஆத்மி கட்சி மற்றும் அர விந்த் கெஜ்ரிவால் அரசு மீது அவதூறை பரப்ப  பாஜக முடிவு செய்துள்ளது. இதற்காக ஹரி யானாவில் ஆளும் பாஜக அரசுடன் கைகோர்த்து  யமுனை நதியின் நீரை தடுத்து நிறுத்த திட்டம் தீட்டி வருகிறார்கள்” எனக் கூறியுள்ளார்.
கெஜ்ரிவாலுக்கு கொலை மிரட்டல் விடுத்த வங்கி ஊழியர் கைது
தில்லி முதல்வர் அரவிந்த் கெஜ்ரிவால் இடைக்கால ஜாமீன் மூலம் மக்களவை தேர்தல் பிரச்சாரத்தில் மோடி மற்றும் பாஜக வை கடுமையாக விமர்சித்து வருகிறார். இதனால் கலக்கத்தில் உள்ள பாஜக வன்முறை மற்றும் மிரட்டல் சம்பவங்கள் மூலம் கெஜ்ரிவாலுக்கு நெருக்கடி அளித்து வருகிறது. இந்நிலையில், தில்லி யின் ராஜீவ் சவுக் மற்றும் படேல் நகர் மெட்ரோ நிலை யங்களின் சுவர்களில் கெஜ்ரிவாலுக்கு கொலை  மிரட்டல் விடுக்கும் வகையில் வாசகம் எழுதப்பட்டி ருந்தது. 
இதுதொடர்பாக ஆம் ஆத்மி கட்சியின் எம்பி  சஞ்சய் சிங்,”கெஜ்ரிவால் சிறையில் இருந்து வெளியே வந்ததில் இருந்து பாஜவுக்கு பயம் ஏற்பட்டுவிட்டது. அதனால் கொலை மிரட்டல் விடுக்கப்பட்டு வருகிறது. கெஜ்ரிவாலுக்கு கொலை  மிரட்டல் விடுக்கும் சதித்திட்டம் நேரடியாக பிரதமர் அலுவலகத்தில் இருந்து நடத்தப்படுகிறது. கெஜ்ரி வாலுக்கு ஏதாவது நடந்தால் அதற்கு பிரதமர் அலுவலகம், பாஜக, மோடியே பொறுப்பு என்பதை அரசு, நிர்வாகம், தேர்தல் ஆணையத்திற்கு சொல் லிக்கொள்ள விரும்புகிறேன்” எனக் கூறினார். 
மெட்ரோ ரயில் நிலையங்களில் கெஜ்ரி வாலுக்கு கொலைமிரட்டல் விடுத்த அங்கித்  கோயல் என்பவரை தில்லி போலீசார் புதனன்று கைது செய்துள்ளனர்.
