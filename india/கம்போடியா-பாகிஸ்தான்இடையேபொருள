
கம்போடியா - பாகிஸ்தான் இடையே பொருளாதார ஒத்துழைப்பு


நமது நிருபர்
மே 28, 2024
5/28/2024 10:31:57 PM



நாம்பென்,மே 28-  கம்போடியா, பாகிஸ்தான் ஆகிய இரண்டு நாடுகளும்  கூட்டு வர்த்தகக் குழுவை அமைப்பது தொடர்பான புரிந்துணர்வு ஒப்பந்தத்தில்  மே 28 அன்று கையெழுத்திட்டுள்ளன. கம்போடியாவின் வர்த்தக அமைச் சர் சாம் நிமுல் மற்றும் கம்போடியாவுக் கான பாகிஸ்தான் தூதர் ஜஹீருதீன் பாபர் தஹீம் ஆகியோருக்கு இடையே இந்த ஒப்பந்தம் கம்போடியா தலை நகர் நாம்பென்னில் கையெழுத்தாகி யுள்ளது.கம்போடிய அரசின் வர்த்தக அமைச்சகம் வெளியிட்டுள்ள செய்திக் குறிப்பில் இதனை தெரிவித்துள்ளது.   இந்த புரிந்துணர்வு ஒப்பந்தம் வரும் நாட்களில் இரு நாடுகளின் உறவுகளை குறிப்பாக வர்த்தகம் மற்றும் பொருளா தார ஒத்துழைப்பை மேம்படுத்துவதற்கு  முக்கியமான பங்களிப்பை வழங்கும் என்று கம்போடியா அமைச்சர் நிமுல் கூறினார். தங்கள் நாட்டில் வணிக முதலீட்டா ளர்கள் முதலீடு செய்யும் வகையில் சாதகமான சூழல்களை உருவாக்குவது, குறிப்பாக ஒரு நாடு மற்றொரு நாட்டின் முதலீடுகளை ஈர்க்கும் வகையில் சட்டங் களை மாற்ற வழிகாட்டுவது, உற்பத்தித் தளங்களை விரிவுபடுத்துவது, இரு தரப்பு வர்த்தகத்தை வளர்ப்பதற்கு இரு நாட்டு தரப்பு முதலீட்டாளர்களை அனு மதிக்கும் ஒரு  கருவியாக இந்த கூட்டுக் குழு செயல்படும் என கூறப்படுகிறது. இந்த புரிந்துணர்வு ஒப்பந்தத்தின் கீழ் வர்த்தக மற்றும் பொருளாதார நட வடிக்கைகளை மேம்படுத்துவதற்காக இரு நாடுகளும்  ஒன்றிணைந்து தனி யார் துறைகளையும் தீவிரமாக ஈடுபடுத் தும் என்று தெரிவிக்கப்பட்டுள்ளது.  இரு தரப்பும் வர்த்தகம், சிறு மற்றும் நடுத்தர நிறுவனங்களை ஊக்குவிப்பது மற்றும் பரஸ்பர ஏற்றுமதியை மேம் படுத்துவது  ஆகியவற்றையும் இரு நாடு களும் இந்த கூட்டுக்குழு மூலம் பரி மாறிக்கொள்ளும் என தெரிவிக்கப் பட்டுள்ளது. 
