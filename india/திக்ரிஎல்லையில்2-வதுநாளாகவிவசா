
திக்ரி எல்லையில் 2-வது நாளாக விவசாயிகள் நூதனப் போராட்டம்..... 


நமது நிருபர்
ஜனவரி 30, 2021
1/30/2021 12:00:00 AM



புதுதில்லி:
விவசாயிகளுக்கு விரோதமான வேளாண் சட்டங்களை ரத்து செய்யக்கோரி திக்ரி எல்லையில் விவசாயிகள் வெள்ளிக்கிழமையன்று இரண்டாவது நாளாக அரை நிர்வாணப் போராட்டத்தில் ஈடுபட்டனர். தில்லியில் டிராக்டர் பேரணியை முடித்துக் கொண்டு திரும்பிய விவசாயிகள், திக்ரி எல்லையில் மீண்டும் போராட்டத்தில் ஈடுபட்டுள்ளனர்.  வேளாண் சட்டங்களுக்கு எதிர்ப்பு தெரிவித்தும், அவற்றை வாபஸ் பெறக்கோரியும்  கொடிகளை ஏந்தியபடி முழக்கங்களை எழுப்பி விவசாயிகள் அரை நிர்வாண போராட்டத்தில் ஈடுபட்டனர்.இங்கு காவல்துறையினர் குவிக்கப்பட்டுள்ளனர்.போராட்டத்தில்   ‘அமைதியான முறையில் போராட்டம் நடத்துவது என்பது எங்களுடைய அரசியல் சாசன உரிமை’, ‘வேளாண் சட்டங்களை திரும்ப பெறுங்கள்’ என்பன போன்ற பேனர்களை பிடித்திருந்தனர்.
