
குறைந்த ஊதியம் கிடைக்கும் அரசு வேலைகள் எதற்கு? ஸ்டார்ட் அப் நிறுவனங்களில் அதிகம் சம்பாதிக்கலாம்...  அமைச்சர் ஜிதேந்திர சிங் சொல்கிறார்.... 


நமது நிருபர்
ஆகஸ்ட் 22, 2021
8/22/2021 12:00:00 AM



புதுதில்லி:
“குறைவான சம்பளத்தில் ஒரு சிறிய அரசு வேலையை விரும்பும் மனநிலையை இளைஞர்கள் மாற்றிக் கொள்ள வேண்டும்” என்று ஒன்றிய அமைச்சர் டாக்டர் ஜிதேந்திர சிங் கூறியுள்ளார்.சிஎஸ்ஐஆர் அரோமா இயக்கத்தின் பகுதியாக, ஜம்மு-வின் சிஎஸ்ஐஆர் - ஐஐஐஎம்மில் (CSIR- Indian Institute of Integrative Medicine - IIIM) நடைபெற்ற விவசாயிகளுக்கான ஒரு நாள் விழிப்புணர்வு மற்றும்பயிற்சி முகாம் அண்மையில் நடைபெற்றது. இதில் பேசும் போதுதான், வடகிழக்கு பிராந்திய மேம்பாடு  மற்றும் பணியாளர் கள், பொதுக்குறைகள் துறைகளுக்கான அமைச்சர் டாக்டர் ஜிதேந்திர சிங் மேற்கண்டவாறு கூறியுள்ளார்.“சுயவேலைவாய்ப்பை அடிப்படையாகக் கொண்ட உயர் ‘ஸ்டார்ட் அப்’ நிறுவனங்கள் அரசு வேலைகளை விட கவர்ச்சிகரமானவை” என்று அவர் தெரிவித்துள்ளார்.“மாதம் ரூபாய் 6 ஆயிரத்துக்கு மேல் கிடைக்காத வேலைகளுக்காக இளைஞர்கள் போராடுகின்றனர். ஆனால், ‘ஸ்டார்ட் அப்’ நிறுவனங்கள் இளைஞர்களுக்கும், அவர்களது நண்பர்களுக்கும் வசதியான வாழ்வாதாரத்தை தருகின்றன; எனவே, அரசு வேலையை விரும் பும் மனநிலையை இளைஞர்கள் மாற்றிக் கொள்ள வேண்டும்” என்று இலவச அறிவுரை வழங்கியுள்ளார்.விவசாயத்தில் நவீன தொழில்நுட்பத்தைப் பயன்படுத்தி வெறும் ஒரு ஹெக்டேர் நிலத்திலிருந்து வருடத்திற்கு ரூபாய் 3 லட்சம் ஈட்டியதாக, முகாமில் கலந்து கொண்ட இளைஞர் ஒருவர் கூறியுள்ளார். ‘ஸ்டார்ட் அப்’ நிறுவனத்தின் மூலம் தங்களது வருமானம் வெறும் ஐந்து மாதங்களில் இரட்டிப்பானது என்று பிடெக் பட்டதாரிகள் இரு
வர் தெரிவித்துள்ளனர். இதனை பிடித்துக் கொண்ட அமைச்சர், அரசு வேலைகளை இனி விடுங் கள் என்று பேசியுள்ளார்.
