
கொரோனா தடுப்பூசியால் பாலூட்டும் தாய்மார்களின் குழந்தைகளுக்கு பயன்...   இந்திய மருத்துவ ஆராய்ச்சி கவுன்சில் விளக்கம்... 


நமது நிருபர்
ஜூலை 11, 2021
7/11/2021 12:00:00 AM



புதுதில்லி:
கொரோனா தடுப்பூசி போடுவதால் பாலூட்டும் தாய்மார் களுக்கு உருவாகும் எதிர் பொருள் குழந்தைக்கும் பயனுள்ளதாக இருக்கும் என்று இந்திய மருத்துவ ஆராய்ச்சி கவுன்சிலின் தொற்றுநோயியல் பிரிவு தலைவர் டாக்டர் சமிரன் பாண்டா தெரிவித்துள்ளார்.இதுகுறித்து அவர் கூறியதாவது:
பாலூட்டும் தாய்மார்கள், கோவிட்-19-க்கு எதிராக எந்ததயக்கமும் இல்லாமல் தடுப்பூசிபோட்டுக் கொள்ள வேண்டும். தடுப்பூசி போடுவதன் காரணமாக தாய்க்கு உருவாகும் எதிர் பொருள், தாய் பாலூட்டும் போதுகுழந்தைக்கும் சென்று பயனுள்ளதாக இருக்கும்.நோய் எதிர்ப்பு சக்தி, எதிர் பொருள்களை மட்டும் சார்ந்தது அல்ல என்பதால், எதிர்பொருள் பரிசோதனைக்கு செல்வது வீண். உடலில் உருவாகும் எதிர்பொருட்கள், கோவிட்-19 நோயிலிருந்து பாதுகாக்கும் எதிர் பொருட்களாக இருக்க வேண் டிய அவசியம் இல்லை. ஒருவர்தடுப்பூசி போடும்போது இருவகையான நோய் எதிர்ப்பு சக்திஉருவாகிறது. ஒன்று எதிர் பொருளை சமநிலைப்படுத்தும். இரண்டாவது செல் மத்தியஸ்த நோய் எதிர்ப்பு சக்தியாகும்.
மூன்றாவது மற்றும் மிக முக்கியமான ஒன்று நோய் எதிர்ப்பு சக்தி. இந்த நோய் எதிர்ப்பு சக்தி, தடுப்பூசி போட்டபின்பு ஏற்படுகிறது. இது உடல் செல்லில் இருக்கிறது. வைரஸ் உடலில் நுழையும்போது, இது எதிர்த்து செயல்படுகிறது.ஆஸ்துமா, தூசி அலர்ஜி, மகரந்த துகள் அலர்ஜி உள்ளவர்களும் தடுப்பூசி போட்டுக் கொள்ளலாம். இணை நோய் உள்ளவர்களும், நிலையாக இருந்தால், தடுப்பூசி போட்டுக் கொள்ளலாம். நீரிழிவு நோய் உள்ளவர்களும், இதர பிரச்சனைகள் உள்ளவர்களும் தடுப்பூசி போட்டுக் கொள்வது நல்லது. ஏனென்றால் அவர்களுக்கு தொற்று ஏற்படும் அபாயம் அதிகம்.புதிய வகை கொரோனாக்கள் பரவும் நிலையில் ஏற்கெனவே கூறப்பட்ட தடுப்பு நடவடிக்கைகள் மற்றும் சிகிச் சையில் எந்த மாற்றமும் இல்லை. ஏற்கெனவே உள்ள கொரோனா வகையாக இருந்தாலும், புதிய வகை கொரோனாவாக இருந்தாலும், அனைத்து வகைகளும், பரவும் விதம் ஒரேமாதிரியானதுதான். முகக்கவசம் அணிவது, கூட்டம் உள்ள இடங்களை தவிர்ப்பது, கிருமிநாசினி ஆகியவை இன்னும் தொற்று பரவுவதை கட்டுப்படுத்தும் திறமையான நடைமுறைகளாக உள்ளன.இவ்வாறு அவர் தெரிவித் தார்.
