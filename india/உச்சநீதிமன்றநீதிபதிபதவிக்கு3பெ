
உச்சநீதிமன்ற நீதிபதி பதவிக்கு 3 பெண் நீதிபதிகளின் பெயர்கள் பரிந்துரை


நமது நிருபர்
ஆகஸ்ட் 18, 2021
8/18/2021 2:33:26 PM



இந்திய தலைமை நீதிபதி தலைமையிலான நீதிபதிகள் தேர்வுக் குழு  மூன்று பெண் நீதிபதிகள் உள்பட ஒன்பது நீதிபதிகளின் பெயர்களை மத்திய அரசுக்கு பரிந்துரைத்துள்ளது.
அடுத்த சில நாட்களில் பல நீதிபதிகள் ஓய்வு பெற உள்ள நிலையில் உச்சநீதிமன்றத்தில் ஒன்பது நீதிபதிகள் பற்றாக்குறை ஏற்பட்டுள்ளது. 
இந்த நிலையில் உச்சநீதிமன்ற தலைமை  நீதிபதி பதவிக்கு கர்நாடக உயர்நீதி மன்ற நீதிபதி பி.வி. நாகரத்னா, தெலங்கானா உயர்நீதிமன்ற தலைமை நீதிபதி ஹிமா கோலி மற்றும் குஜராத் உயர்நீதிமன்ற நீதிபதி பெலா திரிவேதி ஆகிய மூன்று பெண் நீதிபதிகளின் பெயர்கள் பரிந்துரைக்கப்பட்டுள்ளன.
இந்நிலையில் கொலீஜியத்தின் பரிந்துரையை பரிசீலித்து, நீதிபதி பி.வி. நாகரத்னா உச்சநீதிமன்ற நீதிபதியாக நியமனம் செய்யப்பட்டால், அவர் 2027-வரை இந்தியாவின் முதல் பெண் தலைமை நீதிபதி என்ற பெருமையை பெறுவார்.
கடந்த 2008 ஆம் ஆண்டு கர்நாடக உயர்நீதிமன்றத்தின் கூடுதல் நீதிபதியாக நியமிக்கப்பட்டவர் பி.வி. நாகரத்னா. இவர் பின்னர் நிரந்தர நீதிபதியாக பணியமர்த்தப்பட்டார். இவருக்கு இன்னும் பல ஆண்டுகள் பணிக்காலம் உள்ளதால் இந்தியா உச்சநீதிமன்றத்தின் முதல் பெண் தலைமை நீதிபதி ஆகும் வாய்ப்பு உள்ளது. இவரது தந்தை ஈ.எஸ். வெங்கட்ராமைய்யா 1989 -ஜூன் முதல் டிசம்பர் வரை உச்சநீதிமன்ற நீதிபதியாக பதவி வகித்தவர் என்பது குறிப்பிடத்தக்கது. 
 
