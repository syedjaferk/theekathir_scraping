
ஏப்ரல் இறுதியில் சட்டமன்றத் தேர்தல்? 


நமது நிருபர்
பிப்ரவரி 17, 2021
2/17/2021 12:00:00 AM



புதுதில்லி:
தமிழகத்தில் சட்டமன்றத்  தேர்தலுக்கான தேதியை பிப்ரவரி இறுதி வாரத்தில் தேர்தல் ஆணையம் அறிவிக்க வாய்ப்புள்ளதாக தகவல் வெளியாகியுள்ளது. தமிழகம் முழுவதும் அனைத்து தொகுதிகளிலும் விவிபேட் பயன்படுத்தப்படுவதால் வாக்குப்பதிவு இயந்திரங்களில் முதற்கட்டமாக மாதிரி வாக்குப்பதிவு நடந்து முடிந்தது. அப்போது பழுதான இயந்திரங்கள் மாற்றப்பட்டது.
இந்நிலையில் ஊரக, நகர, பேரூராட்சிகள், மாநகராட்சி என அனைத்து பகுதிகளிலும் தனித்தனியாக பதற்றமான வாக்குச்சாவடி மற்றும் மிக பதற்றமான வாக்குச்சாவடி பட்டியலை வருவாய்த்துறைமற்றும் காவல்துறை இணைந்து பட்டியல் தயாரித்து தேர்தல் ஆணையத்துக்கு அறிக்கை தாக்கல் செய்ய உத்தரவிட்டுள்ளது. அதில், மாநகராட்சி, நகராட்சிகள், பேரூராட்சிகள், ஊராட்சிகள் என தனித்தனியாக பதற்றமான வாக்குச்சாவடிகள் கண்டறியப்பட்டுள்ளது. மேலும் மிகவும் பதற்றமான வாக்குச்சாவடிகள் குறித்தும் பட்டியல் தயாரிக்கப்பட்டு வருகிறது. இந்நிலையில் தமிழக சட்டமன்றத் தேர்தல் ஏப்ரல் இறுதிவாரத்தில் ஒரே கட்டமாக நடைபெற உள்ளது என்றும் மே 10 ஆம் தேதிக்கு பின்னர் வாக்குஎண்ணிக்கை நடைபெற உள்ளதாகவும் தகவல் வெளியாகியுள்ளது.
