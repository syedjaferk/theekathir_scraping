
இப்ராகிம் ரைசியின் இறுதி நிகழ்வு : ஈரான் மக்கள் கண்ணீர் அஞ்சலி 


நமது நிருபர்
மே 23, 2024
5/23/2024 11:19:18 PM



டெஹ்ரான், மே 23- ஹெலிகாப்டர் விபத்தில் உயிரிழந்த ஈரான் ஜனாதிபதி இப்ராகிம் ரைசியின் உடலுக்கு அஞ்சலி செலுத்தும் நிகழ்ச்சி அந்நாட்டு தலைநகரில் பலத்த ராணு வப் பாதுகாப்பிற்கு இடையே நடை பெற்றது. பின் அவரது உடல்  அவர் பிறந்து வளர்ந்த மஷாத்தில் என்ற இடத்திற்கு ஊர்வலமாக எடுத்துச் செல்லப்பட்டு அடக்கம் செய்யப் பட்டது. மே 20 அன்று ஈரான் ஜனாதிபதி இப்ராகிம் ரைசி, அந்நாட்டின் வெளி யுறவுத்துறை அமைச்சர் ஹூசைன் அமீர்- அப்துல்லாஹியன் உள்ளிட்ட எட்டு பேர் அஜர்பைஜானில் இருந்து ஹெலிகாப்டரில் ஈரான் நோக்கி வரும் போது நேர்ந்த விபத்தில் மரண மடைந்தனர்.  இந்நிலையில் மே 22 புதனன்று ஜனாதிபதி இப்ராகிம் ரைசி உள்ளிட்ட அனைவரது உடல்களும் அந்நாட்டின் தலைவர்கள் அஞ்சலி செலுத்துவ தற்காக ஈரான் தலைநகரான டெஹ்ரா னில் உள்ள பல்கலைக்கழகத்தில் வைக்கப்பட்டது. ஈரான் உயர் மதத் தலைவர் அயதுல்லா அலி கொமேனி, இடைக்கால ஜனாதிபதி முகமது முக்பர்  உள்ளிட்ட தலைவர்கள், மத  குருக்கள்  பங்கேற்று அஞ்சலி செலுத்தினர். அதன் பிறகு பல்கலைக்கழகத்தில் வைக்கப்பட்ட  உடல்கள்  பொதுமக்க ளின் அஞ்சலிக்காக டெஹ்ரானில் உள்ள சுதந்திர சதுக்கம்  நோக்கி  கொண்டு செல்லப்பட்டது. செல்லும் வழி முழுவதும் ஆயிரக்கணக்கான பொதுமக்கள் இப்ராகிம் ரைசியின் புகைப்படத்தை ஏந்தி அஞ்சலி செலுத்தினர்.    68 நாடுகள் அஞ்சலி மாலை நான்கு மணிக்கு வெளி நாட்டு தலைவர்களின் அஞ்சலிக்காக உடல்கள் வைக்கப்பட்டன. அந்நிகழ்வில் இந்தியாவின் துணை ஜனாதிபதி ஜகதீப் தன்கர், துருக்கி வெளியுறவுத்துறை அமைச்சர் ஹக்கன் ஃபிடான், இராக் பிரதமர் முகமது ஷியா அல் சுடானி, ரஷ்ய நாடாளுமன்றத் தலைவர் வியாசெஸ் லாவ் வோலோடின், ஆப்கானிஸ்தான் நாட்டின் தலிபான் அரசுப் பிரதிநிதி கள், பாகிஸ்தான் பிரதமர் ஷேபாஸ் ஷெரீப் உள்ளிட்டவர்களும் ஹமாஸ் அரசியல் பிரிவு தலைவர் இஸ்மாயில்  ஹனியே மற்றும் சீனா, அஜர்பைஜான், அர்மீனியா, துனிசியா, தஜிகிஸ்தான், துர்க்மேனிஸ்தான், அல்ஜீரியா, உஸ் பெகிஸ்தான், கஜகஸ்தான் மற்றும் லெபனான் உள்ளிட்ட 68 நாடுகளின் பிரதிநிதிகள் கலந்துகொண்டு அஞ்சலி செலுத்தினர்.  புதனன்று மாலை இப்ராகிம் ரைசி யின் உடல்  அவரது சொந்த ஊரான மஷாத்திற்கு ராணுவப் பாதுகாப்புடன் எடுத்துச் செல்லப்பட்டது. வெளியு றவுத்துறை அமைச்சர் ஹூசைன் அமீர்-அப்துல்லாஹியன் மற்றும் பிற அதிகாரிகளின் உடல்கள் அவர்களது சொந்த ஊர்களில் அடக்கம் செய்ய ராணுவத்தினரின் பாதுகாப்புடன் எடுத்துச் செல்லப்பட்டன. வியாழனன்று மஷாத்தில் அமைந்துள்ள உலகின் மிகப்பெரும் மசூதியான  இமாம் ரெசா ஆல யத்திற்கு இப்ராகிம் ரைசி உடல் ஊர்வ லமாக எடுத்துச் செல்லப்பட்டு ராணுவ மரியாதையுடன் அடக்கம் செய்யப் பட்டது. இந்நிகழ்வில் ஆயிரக்க ணக்கான பொதுமக்கள் கலந்து கொண்டு கண்ணீர் அஞ்சலி செலுத்தி னர்.
