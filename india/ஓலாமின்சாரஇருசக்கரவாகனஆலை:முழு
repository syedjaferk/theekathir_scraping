
ஓலா மின்சார இரு சக்கர வாகன ஆலை: முழுவதும் பெண்களால் இயக்கப்படும்-பவிஷ் அகர்வால்


நமது நிருபர்
செப்டம்பர் 14, 2021
9/14/2021 4:30:38 PM



ஓலா நிறுவனத்தின் மின்சார இரு சக்கர வாகன தயாரிப்பு ஆலை முழுவதும் பெண்களால் இயக்கப்படும் உலகின் மிகப்பெரிய ஆலையாக இருக்கும் என்று அந்நிறுவனத்தின் இணை நிறுவனர் பவிஷ் அகர்வால் தனது ட்விட்டர் பக்கத்தில்  தெரிவித்துள்ளார்.
ஓலா நிறுவனம் தனது மின்சார இரு சக்கர வாகன தயாரிப்பு ஆலைகளில் முற்றிலும் பெண்களே ஈடுபடுத்தப்படவுள்ளனர். 10 ஆயிரத்திற்கும் மேற்பட்ட பெண்களுக்கு வேலைவாய்ப்பு அளிக்கும் இந்த ஆலை உலகின் மிகப்பெரியதாக இருக்கும் என்று தெரிவித்துள்ளார்.
மின்சார இரு சக்கர வாகன ஆலைப் பணிகளுக்காக முதல் கட்டமாகத் தேர்ந்தெடுக்கப்பட்டுள்ள பெண்கள் குழுவினரின் வீடியோவையும் அகர்வால் தனது ட்விட்டரில் பகிர்ந்துள்ளார்.
ஓலா நிறுவனம் எஸ்1 மற்றும் எஸ்1 ப்ரோ என மின்சார இரு சக்கர வாகன  மாதிரிகளை ஆகஸ்ட் 15-இல் அறிமுகப்படுத்தியது. இவற்றின் விலை ரூ.99,999 மற்றும் 1,29,999 -ஆக நிர்ணயிக்கப்பட்டுள்ளது.
ஓலா மின்சார இரு சக்கர வாகன விற்பனை செப்டம்பர் 8-இல் விற்பனைக்கு வரும் எனத் தெரிவிக்கப்பட்டிருந்த நிலையில், தொழில்நுட்ப சிக்கல் காரணமாக அதன் விற்பனை செப்டம்பர் 15-க்கு தள்ளிவைக்கப்பட்டது.  
