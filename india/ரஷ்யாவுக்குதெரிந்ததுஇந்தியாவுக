
ரஷ்யாவுக்கு தெரிந்தது இந்தியாவுக்கு தெரியாமல் போனது ஏன்?  இமாச்சலில் தடுப்பூசி தயாரிப்புக்கான கட்டமைப்பு விவகாரம்...... 


நமது நிருபர்
ஜூன் 6, 2021
6/6/2021 12:00:00 AM



புதுதில்லி:
ரஷ்யாவைச் சேர்ந்த ஒருவரால் இமாசல பிரதேசத்தில் ‘ஸ்புட்னிக் வி’ தடுப்பூசியை தயாரிக்கத்தேவையான உள்கட்டமைப்பு இருப்பதைக் கண்டுபிடிக்க முடிகிறது; ஆனால், இந்திய அரசால் ஏன் முடியாமல் போனது? என்றுதில்லி உயர் நீதிமன்றம் கேள்வி எழுப்பியுள்ளது.
இந்தியாவில் கொரோனா தொற்று உயிரிழப்புகளைத் தடுக்க, 18 வயதுக்கு மேற்பட்ட அனைவருக்குமே தடுப்பூசி போடலாம் என்று அனுமதி அளிக்கப்பட்டு விட்டாலும், தடுப்பூசிகள் தட்டுப்பாடின்றி கிடைப்பதற்கோ, அதனை உற்பத்தி மற்றும் கொள் முதல் செய்து தருவதற்கோ ஏற்பாடுகளைச் செய்யாமல், மத்திய அரசு காட்டும் அலட்சியத்தால் இந்தியாவில் தடுப்பூசி போடும் பணி மிகவும் மந்தமாக போய்க் கொண்டிருக்கின்றது.இந்நிலையில், ரஷ்ய நேரடிமுதலீட்டு நிதியத்துடன் (ஆர்.டி.ஐ.எப்) இணைந்து இந்தியாவின் பனசியா பயோடெக் நிறுவனம்‘ஸ்புட்னிக் வி’ தடுப்பூசி தயாரிப்பது குறித்து, வழக்கு ஒன்று தில்லி உயர் நீதிமன்றத்தில் நீதிபதிகள் மன்மோகன் மற்றும் நஜ்மிவஜீரி ஆகியோர் அடங்கிய அமர்வில் விசாரணைக்கு வந்தது. அப்போது கொரோனா 2-ஆம் அலையைக் கட்டுப்படுத்துவதற்கான மத்திய அரசின் நடவடிக்கைகள் வேதனை தரும்வகையில் இருப்பதாக நீதிபதிகள்தெரிவித்துள்ளனர்.‘கொரோனா 2-ஆம் அலையை நாம் கையாண்ட விதம் வேதனை தருகிறது.
நாட்டில் தற்போது ஏற்பட்டுள்ள தடுப்பூசி பற்றாக்குறை அனைவரையும் கடுமையாகப் பாதிக்கிறது. தலைநகர் தில்லியில்கூட அனைவருக் கும் நம்மால் தடுப்பூசி செலுத்த முடியவில்லை. இந்தியாவில் நிறைய நல்ல நிறுவனங்கள் உள்ளன. அதனைப் பயன்படுத்தி மத் திய அரசு இன்னும் சிறப்பாகச் செயல்பட வேண்டும். இமாசல பிரதேசத்தில் ‘ஸ்புட்னிக் வி’ தடுப்பூசியை உற்பத்தி செய்யத் தேவையான உள்கட்டமைப்பு இருப்பதை, ரஷ்யாவைச் சேர்ந்த ஒருவரால் கண்டுபிடிக்க முடிகிறது. ஆனால்மத்திய அரசு இதைச் செய்யத்தவறிவிட்டது’ என்று விமர்சித் துள்ளனர்.மத்திய அரசிடம் உரிய அனுமதியைப் பெற்ற பிறகே, பனசியாபயோடெக் ‘ஸ்புட்னிக் வி’ தடுப்பூசி உற்பத்தியைத் தொடங்கியுள்ளதால், மத்திய அரசு அவர்களுக்கு 14 கோடி ரூபாய் உதவித்தொகை வழங்கலாம் என்றும்நீதிபதிகள் தெரிவித்துள்ளனர்.
