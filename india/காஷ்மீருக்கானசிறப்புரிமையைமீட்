
காஷ்மீருக்கான சிறப்புரிமையை மீட்டெடுக்காமல் ஓய மாட்டோம்....  பிடிபி தலைவர் மெகபூபா முப்தி சூளுரை...  


நமது நிருபர்
ஆகஸ்ட் 6, 2021
8/6/2021 12:00:00 AM



ஸ்ரீநகர்:
ஜம்மு - காஷ்மீருக்குச் சிறப்பு அதிகாரம் வழங்கும் அரசியல் சட்டத்தின் 370-ஆவது பிரிவை, ஒன்றிய பாஜக அரசுகடந்த 2019 ஆகஸ்ட் 5-ஆம் தேதி ரத்து செய்தது. மேலும் மாநில அந்தஸ்தைப் பறித்து, ஜம்மு-காஷ்மீர், லடாக் என இரண்டு யூனியன் பிரதேசங்களாகவும் மாநிலத்தைப் பிரித்தது. 
முன்னதாக போராட்டம் எழும் என்பதால், முதல் நாள் இரவே மக்கள் ஜனநாயகக் கட்சியின் தலைவர் மெகபூபா முப்தி,தேசிய மாநாட்டுக் கட்சி தலைவர் பரூக்அப்துல்லா, அவரின் மகனும் முன்னாள் முதல்வருமான உமர் அப்துல்லா உள்ளிட்ட 100-க்கும் மேற்பட்டோரை கைதுசெய்து சிறையில் அடைத்தது. ஒன்றரைஆண்டுக்குப் பிறகே அவர்கள் விடுதலை செய்யப்பட்டனர்.இந்நிலையில், காஷ்மீர் மாநிலத்தின் சிறப்பு உரிமை நீக்கப்பட்டதன் மூன்றாவது ஆண்டையொட்டி, மெகபூபா முப்திசெய்தியாளர்களுக்கு பேட்டி அளித்துள்ளார். அதில், “ஜம்மு - காஷ்மீர் மாநிலத்தின்சிறப்பு அதிகாரத்தை ஒன்றிய அரசு2019 ஆகஸ்ட் 5-ம் தேதி பறித்தது. இன் றைய தினம் இந்த மாநிலம் துக்கத்தில் ஆழ்ந்துள்ளது. ஆயிரக்கணக்கான மக்கள் தங்கள் உயிரைத் தியாகம் செய் துள்ள நிலையில் காஷ்மீருக்கு தீர்வு கிடைக்க நாங்கள் பணியாற்றுவோம். எங்களிடம் இருந்து சட்டவிரோதமாக, ஜனநாயகத்துக்கு விரோதமாக, அரசியலமைப்புச் சட்டத்துக்கு மாறாக கடந்தஆண்டு ஆகஸ்ட் 5-ம் தேதி பறிக்கப்பட்டதை நாங்கள் மீண்டும் திரும்பப் பெற்றேதீருவோம்” என்று கூறியுள்ளார்.
மேலும், “இது சாதாரணமான பணி அல்ல. செல்லும்வழியில் ஏராளமான தடைகளும், கடினமான விஷயங்களும் இருக்கத்தான் செய்யும். ஆனால் நமதுமன உறுதியின் மூலம் அதை வெல்லுவோம்” என்றும் குறிப்பிட்டுள்ளார்.இவ்வாறு அவர் தெரிவித்துள்ளார்.
