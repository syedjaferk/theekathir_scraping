
முன்னாள் எம்எல்ஏவை ஒரேவாரத்தில் கட்சியிலிருந்து நீக்கிய பாஜக.... அலகாபாத் எம்.பி. வீட்டிற்கு தீ வைத்தவர்... 


நமது நிருபர்
ஆகஸ்ட் 13, 2021
8/13/2021 12:00:00 AM



லக்னோ:
முன்னாள் எம்எல்ஏ ஒருவரை,கட்சியில் சேர்ந்த ஒரே வாரத்திற் குள் நீக்கி பாஜக நடவடிக்கை எடுத்துள்ளது.உத்தரப் பிரதேச மாநிலத்தைச் சேர்ந்தவர் ஜிதேந்திர சிங் பப்லு. முன்னாள் எம்எல்ஏ-வான இவர் கடந்த ஆகஸ்ட் 4 அன்று பாஜக மாநிலத் தலைவரான ஸ்வதந்திர தேவ் சிங் முன்னிலையில் பாஜகவில் இணைந்தார். ஆனால், பாஜகவில் இணைந்து சரியாக ஒரு வாரம் ஆன நிலையில் ஆகஸ்ட் 11 அன்று திடீரென அவர் நீக்கப் பட்டுள்ளார்.
பாஜகவில் இணைவதற்கு முன் மாயாவதியின் பகுஜன் சமாஜ்கட்சியில் இருந்த ஜிதேந்திர சிங் பப்லு, பரிதாபாத் மாவட்டத்தில்உள்ள பிகாபூர் தொகுதி எம்எல்ஏவாக 2007-இல் வெற்றி பெற்றவர் ஆவார். 2009-ஆம் ஆண்டு முதல்வராக இருந்த மாயாவதி குறித்து, அன்றைய காங்கிரஸ் மாநிலத் தலைவரும், தற்போது பாஜக எம்.பி.யாக இருப்பவருமான ரீட்டா பகுகுணா ஜோஷி இழிவாக பேசினார். அதைத்தொடர்ந்து அவரது வீட்டிற்கு பகுஜன் சமாஜ் கட்சியினர் தீ வைத்தனர். இந்த சம்பவத்தில் முதல் குற்றவாளியே ஜிதேந்திர சிங் பப்லுதான். இதுதொடர்பான  வழக்கும்தற்போது வரை நிலுவையில் உள்ளது.இந்நிலையில், ஜிதேந்திர சிங் பப்லு, கடந்த வாரம் பாஜகவில் இணைந்ததற்கு, ரீட்டா பகுகுணா ஜோஷி எதிர்ப்பு தெரிவித்திருந்தார். பப்லுவின் குற்றப்பின்னணி தெரியாமல் அவரைபாஜக கட்சியில் சேர்த்துள்ளதாக குறிப்பிட்டிருந்தார்.இதையடுத்து ஜிதேந்திர சிங் பப்லு-வை ஒரே வாரத்தில் கட்சியிலிருந்து பாஜக நீக்கியுள்ளது.
