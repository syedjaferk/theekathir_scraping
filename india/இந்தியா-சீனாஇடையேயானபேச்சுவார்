
இந்தியா-சீனா இடையேயான பேச்சுவார்த்தையில் இழுபறி 


நமது நிருபர்
அக்டோபர் 11, 2021
10/11/2021 6:40:33 PM



கிழக்கு லடாக்கில் இந்தியா-சீனா இடையே நடந்த மோதலைத் தொடர்ந்து, கடந்தாண்டு மே மாதத்திலிருந்து  பதற்றம் நீடித்துவந்தது. படைகளைத் திரும்பப்பெற்று அமைதியை நிலைநாட்ட படைத்தளபதிகள் தலைமையிலான ராணுவ ரீதியான பேச்சுவார்த்தை தொடர்நது நடைபெற்று வருகிறது.  
இதற்கிடையில்  அருணாச்சலப் பிரதேசத்தில் எல்லை கட்டுப்பாட்டு கோட்டில் மீண்டும் இருதரப்பு படைகளுக்கும் மோதல் ஏற்பட்டது.
இந்த நிலையில் இரு நாடுகளுக்கு இடையேயான 13-வது சுற்று பேச்சுவார்த்தை  நேற்று  தொடங்கியது. லடாக்  எல்லைக்கட்டுப்பாட்டுக்கோடு பகுதியில் சீன பகுதிக்குள் அமைந்துள்ள மோல்டோ பகுதியில் இந்த பேச்சுவார்த்தை நடைபெற்றது.  காலை 10:30 மணிக்கு தொடங்கி மாலை 7 மணிக்கு முடிந்தது.  ஆனால்  எந்த தீர்வும் எட்டப்படவில்லை என்று கூறப்படுகிறது.
இருந்த போதிலும்  தொடர்ந்து இருதரப்பும் பேச்சுவார்த்தை நடத்துவது என்றும் இந்த பேச்சுவார்த்தையின் நிலைத்தன்மையை உறுதி செய்வது என்றும் இரு தரப்பிலும் ஒப்புக் கொள்ளப்பட்டு இருப்பதாக இந்திய ராணுவம் தெரிவித்துள்ளது.
