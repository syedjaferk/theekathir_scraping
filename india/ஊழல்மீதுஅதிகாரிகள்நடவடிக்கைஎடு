
ஊழல் மீது அதிகாரிகள் நடவடிக்கை எடுப்பதில்லை...  மத்திய ஊழல் கண்காணிப்பு ஆணையம் குற்றச்சாட்டு... 


நமது நிருபர்
செப்டம்பர் 4, 2021
9/4/2021 12:00:00 AM



புதுதில்லி:
ஒன்றிய அரசுத் துறைகள் மீதானஊழல் புகார்கள் ஆண்டுக் கணக கில் நிலுவையில் இருப்பதாகவும், விசாரணை நடத்த வேண்டிய முதன்மைக் கண்காணிப்பு அதிகாரிகள் அலட்சியமாக செயல்படுவதாகவும் மத்திய ஊழல் கண்காணிப்பு ஆணையம் குற்றச்சாட்டு எழுப்பியுள்ளது.
மத்திய ஊழல் கண்காணிப்பு ஆணையத்தின் (Central VigilanceCommission - CVC) ஆண்டறிக்கை- 2020, அண்மையில் முடிந்த மழைக்காலக் கூட்டத் தொடரின் போது நாடாளுமன்றத்தில் தாக்கல் செய்யப் பட்டு, கடந்த செவ்வாய்க்கிழமை அதுஇணையதளத்தில் பதிவேற்றப் பட்டது. அதில் இதுதொடர்பான விரிவான தகவல்களை சிவிசி அளித் துள்ளது.ரயில்வே, அமலாக்க இயக்குநரகம், வரிகள் வாரியம், சேமநல நிதியம், கப்பல் துறை, தொழில்துறை, நெடுஞ்சாலைத்துறை, விமானப் போக்குவரத்துத்துறை, வங்கிகள், காப்பீட்டு நிறுவனங்கள், எண்ணெய் நிறுவனங்கள் உள்ளிட்ட ஒன்றிய அரசுத் துறைகள் மீதான 200-க்கும்மேற்பட்ட ஊழல் புகார்கள் 3 ஆண்டுகள் வரை நிலுவையில் உள்ளதாக தெரிவிக்கப்பட்டு உள்ளது.மத்திய ஊழல் கண்காணிப்பு ஆணையத்தின் (சிவிசி) தொலைதூரப் பிரிவாக செயல்படும் சிவிஓக்கள் எனப்படும் முதன்மை கண்காணிப்பு அதிகாரிகள் (chief vigilanceofficers -CVOs), விதிமுறைகளின் படி, அரசாங்கத் துறையில் எழும் ஊழல் புகாரைச் சரிபார்த்து, மூன்றுமாதங்களுக்குள் அல்லது முடிந்தவரை விரைந்து விசாரணையை முடித்து,
அதன் அறிக்கையை மத்திய ஊழல் கண்காணிப்பு ஆணையத்திற்கு (CVC) அனுப்பி வைக்க வேண்டும்.ஆனால், 2020 டிசம்பர் 31 நிலவரப்படி, தங்களால் பரிந்துரை செய்யப்பட்ட 219 ஊழல் புகார்கள்,முதன்மை கண்காணிப்பு அதிகாரிகளிடம் (CVO’s) நிலுவையில் உள்ளதாக மத்திய ஊழல் கண்காணிப்பு ஆணையம் கூறியுள்ளது. இவற்றில் 58 புகார்கள் ஓராண்டாகியும், 56 புகார்கள் ஓராண்டுக்கு மேலாகியும், 105 புகார்கள் அதிகபட்சம் 3 ஆண்டுகளுக்கு மேலாகியும் நிலுவையில் உள்ளது” என்று தெரிவித்துள்ளது.அதிகபட்சமாக தில்லி அரசுத் துறைகள் மீது 22 புகார்கள் நிலுவையில் உள்ளன. இவற்றில் 8 புகார்கள்3 ஆண்டுகளுக்கு மேலாகவும், 9 புகார்கள் அதிகட்சம் ஐந்து ஆண்டுகள் வரையும் நிலுவையில் உள்ளன.சுகாதாரத் துறை சிவிஓ-வுக்கு அனுப்பப்பட்ட 14 புகார்கள் மீதான விசாரணை நிலுவையில் உள்ளது. இவற்றில், 4 புகார்கள் மூன்று ஆண்டுகளுக்கு மேலாகவும், 6 புகார்கள் ஒன்று முதல் அதிகப்பட்சம் நான்கு ஆண்டுகள் வரையும்  நிலுவையில் உள்ளன.இந்திய வேளாண் ஆராய்ச்சிக் கழகம் தொடர்பான 8 புகார்கள் நிலுவையில் உள்ளன. அவற்றில், 3 புகார்கள் மூன்று ஆண்டுகளுக்கு மேலாக நிலுவையில் உள்ளன.
வருவாய் துறையில் 2 ஊழல் புகார்கள் மூன்று ஆண்டுகளுக்கு மேலாகவும், பெட்ரோலியம் மற்றும் இயற்கை எரிவாயு துறையில் 6 புகார்கள் மூன்று ஆண்டுகளுக்கு மேலாகவும் பாதுகாப்புத்துறையில் 5 புகார்களில் ஒன்று 3 ஆண்டுகளுக் கும் மேலாக நிலுவையில் உள்ளன.அமலாக்க இயக்குநரகம் தொடர் பான அனைத்துப் புகார்களும் ஓராண்டுக்கு மேலாக நிலுவையில் உள்ளன.மத்திய ஊழல் கண்காணிப்பு ஆணையம் 2020-இல் 27 ஆயிரத்து 035 புகார்களைப் பெற்றுள்ளது. 2019-ஆம் ஆண்டில், இந்தப் புகார்களின் எண்ணிக்கை 32 ஆயிரத்து 579 ஆகஇருந்த நிலையில், அது 2020-இல் குறைந்துள்ளது.எனினும், தங்களுக்கு வரும் அனைத்துப் புகார்கள் மீதும் சிவிசி விசாரணைக்கு பரிந்துரைப்பது இல்லை. தீவிரமான மற்றும் சரிபார்க்கக்கூடிய குற்றச்சாட்டுகளைக் கொண்ட புகார்கள் மற்றும் தெளிவான விழிப்புணர்வு கோணம் உள்ளபுகார்களில் மட்டுமே விசாரணை அல்லது விசாரணை அறிக்கைகளை ஊழல் கண்காணிப்பு ஆணையம் கோருகிறது.அவ்வாறு இருந்தும் கூட,விசாரணை மற்றும் விசாரணை அறிக்கைகளை ஆணைக்குழுவிடம் சமர்ப்பிப்பதில் அதிக தாமதங்கள்ஏற்படுவது மிகவும் கவலைக்குரியதாக உள்ளது என்று சிவிசி குறிப் பிட்டுள்ளது.
