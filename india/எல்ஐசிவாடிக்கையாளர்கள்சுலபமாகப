
எல்ஐசி  வாடிக்கையாளர்கள் சுலபமாக பிரிமீயம் செலுத்த புதிய வசதி


நமது நிருபர்
செப்டம்பர் 14, 2021
9/14/2021 5:48:38 PM



தற்போதைய காலகட்டத்தில் வங்கிப் பரிவர்த்தனைகள் மற்றும் சிறிய தேநீர் கடை முதல் பெரிய வணிக வளாகங்களில் பொருட்கள்  வாங்குவது வரை பெரும்பாலான  பண பரிவர்த்தனைகள் இணையம் மூலமே  நடைபெறுகிறது.
இந்நிலையில், இந்தியாவின் மிகப்பெரிய ஆயுள் காப்பீட்டு நிறுவனமான எல்ஐசி முக்கிய அறிவிப்பு ஒன்றை வெளியிட்டுள்ளது. எல்ஐசி வாடிக்கையாளர்கள் பாதுகாப்பாக வீட்டில் இருந்தபடியே இணையம் மூலம் பிரீமியம் தொகையை செலுத்த வழிவகை செய்துள்ளது.
இதற்காக ‘LIC Pay Direct' என்ற புதிய செயலியையும் எல்ஐசி அறிமுகப்படுத்தியுள்ளது. வாடிக்கையாளர்கள் தங்கள் தொலைபேசியில் ‘LIC Pay Direct' செயலியை பதிவிறக்கம் செய்து சுலபமாக இணையம் மூலம் பிரீமியம் தொகையை செலுத்தலாம்.  
இந்த ‘LIC Pay Direct'  செயலி எல்ஐசி நிறுவனத்தின் அதிகாரப்பூர்வ செயலி என்பதால் பாதுகாப்பு குறித்த அச்சங்கள் தேவையில்லை. பிரிமீயம் செலுத்துவது மட்டுமில்லாமல் வேறு சில அம்சங்களும் இந்த செயலியில் இருக்கின்றன. குறிப்பாக, பிரீமியம் கட்டண பற்றுசீட்டை பதிவிறக்கம் செய்து கொள்ளும் வசதிகளும் உள்ளன.
