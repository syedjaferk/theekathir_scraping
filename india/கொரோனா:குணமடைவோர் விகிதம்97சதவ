
கொரோனா : குணமடைவோர்  விகிதம் 97 சதவீதமாக அதிகரிப்பு.... 


நமது நிருபர்
ஜூலை 9, 2021
7/9/2021 12:00:00 AM



புதுதில்லி:
கொரோனா பாதிப்பிலிருந்து குணமடைந் தோர் விகிதம் 97.18 சதவீதமாக அதி கரித்துள்ளது என்று ஒன்றிய சுகாதார அமைச்சகம் தெரிவித்துள்ளது.
இதுகுறித்து அமைச்சகம் வெளியிட்டுள்ள செய்திக்குறிப்பில், நாட்டில் மொத்த சிகிச்சை பெறுவோர் விகிதம் 1.50 சதவீதம் என்ற அளவில் உள்ளது.  கொரோனா பாதிப்பில் இருந்து குணமடைந்தோர் விகிதம் 97.18 சதவீதமாக உயர்ந்துள்ளது.வாராந்திர கொரோனா பாதிப்பு விகிதம் 5 சதவீதத்திற்கு கீழ் குறைந்து 2.37 சதவீதம் என்ற அளவில் உள்ளது.  தினசரி கொரோனா பாதிப்புவிகிதம், தொடர்ச்சியான கடந்த 17 நாட்களில் 3 சதவீதத்திற்கு கீழ் குறைந்து 2.42 சதவீதம் என்ற அளவில் உள்ளது. கொரோனா மாதிரி பரிசோதனை துரிதப்படுத்தப்பட்டு உள்ளது. இதுவரை மொத்த கொரோனா மாதிரி பரிசோதனை எண்ணிக்கை 42.52 கோடியாக உள்ளது என்று தெரிவித்துள்ளது.
