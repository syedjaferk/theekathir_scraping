
பில்கிஸ் பானு வழக்கில் 11 பேர் விடுதலை - எதிர்ப்பு மனுவை ஏற்ற உச்ச நீதிமன்றம்


நமது நிருபர்
ஆகஸ்ட் 23, 2022
8/23/2022 2:13:00 PM



பில்கிஸ் பானு வழக்கில் 11 பேர் விடுதலை செய்யப்பட்டதை எதிர்த்து தொடரப்பட்ட மனுவை ஏற்று விசாரிக்க உச்ச நீதிமன்றம் முன்வந்துள்ளது.
கடந்த 2002-ஆம் ஆண்டு குஜராத் கலவரத்தின் போது அகமதாபாத்தில் உள்ள ரன்திக்பூரைச் சேர்ந்த பில்கிஸ் பானு என்ற 5 மாத கர்ப்பிணி பெண் கொடூரமாக கூட்டு பாலியில் வன்கொடுமை செய்யப்பட்டு, அவரது குடும்பத்தினர் 7 பேரை ஒரு கும்பல் கொலை செய்தது. இந்த வழக்கில் குற்றவாளிகள் என்று நிரூபணம் செய்யப்பட்ட 11 பேர், ஆயுள் தண்டனை விதிக்கப்பட்டு சிறை தண்டனை அனுபவித்து வந்தனர். சுதந்திர தினத்தன்று, குஜராத் அரசு தனது சிறப்பு அதிகாரத்தை பயன்படுத்தி, குற்றவாளிகள் 11 பேரை விடுதலை செய்தது. குஜராத் அரசின் இந்த நடவடிக்கை, நாடு முழுவதும் பெரும் அதிர்வலைகளை ஏற்படுத்தியது. சீதாராம் யெச்சூரி உட்பட எதிர்க்கட்சி தலைவர்கள் பலர் இதற்கு எதிர்ப்பு தெரிவித்தனர்.
இதனை தொடர்ந்து, குற்றவாளிகள் 11 பேர் விடுதலையை எதிர்த்து மார்க்சிஸ்ட் கம்யூனிஸ்ட் கட்சியின் பொலிட் பீரோ உறுப்பினர் சுபாஷினி அலி, பொதுநல வழக்கு ஒன்றை தொடர்ந்தார். இந்த மனுவை ஏற்று விசாரிக்க உச்ச நீதிமன்றம் முன்வந்துள்ளது.
 
