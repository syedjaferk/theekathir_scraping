
சிறுமிக்கு நீதி கேட்பது குற்றமெனில் அதை நூறுமுறை செய்வோம்...  டுவிட்டர் பக்கம் முடக்கப்பட்டதற்கு காங்கிரஸ் பதிலடி.... 


நமது நிருபர்
ஆகஸ்ட் 13, 2021
8/13/2021 12:00:00 AM



புதுதில்லி:
தலைநகர் தில்லியில் 9 வயது தலித் சிறுமி, பூசாரி உள்ளிட்ட 4 பேரால் பாலியல் வன்கொலை செய்யப்பட்ட நிலையில், சிறுமியின் பெற்றோரை காங்கிரஸ்தலைவர் ராகுல் காந்தி நேரில் சந்தித்துஆறுதல் கூறினார். அந்தப் புகைப் படத்தை டுவிட்டரில் பகிர்ந்த அவர், “தலித்தின் மகளும் இந்த தேசத்தின் மகளே!” என்ற கருத்தையும் பதிவிட்டார். 
ஆனால், போக்சோ சட்டத்தைக் காரணம் காட்டி, தேசிய குழந்தைகள் உரிமைகள் பாதுகாப்பு ஆணையம் அனுப்பியநோட்டீஸின் பேரில் ராகுல் காந்தியின் பக்கத்தை 24 மணிநேரத்திற்கு டுவிட்டர்நிறுவனம் முடக்கியது.மேலும், புதனன்று காங்கிரஸ் கட்சியின் அதிகாரப்பூர்வ டுவிட்டர் பக்கம் மற்றும் பொதுச் செயலாளர் கே.சி. வேணுகோபால், நிர்வாகிகள் அஜய் மக்கான், ரன்தீப் சிங் சுர்ஜேவாலா, மாணிக்கம் தாகூர் எம்.பி., ராகுல் காந்தியின்உதவியாளர் கே.பி. பைஜு உள்ளிட்டோ
ரின் டுவிட்டர் பக்கங்களும் முடக்கப் பட்டன.
இதற்கு காங்கிரஸ் கட்சி கண்டனம் தெரிவித்துள்ளது. “எங்கள் தலைவர்கள் சிறையில் அடைக்கப்பட்டிருந்தபோது கூட நாங்கள் பயப்படவில்லை. டுவிட்டர் கணக்குகளை முடக்கியதற் காக நாங்கள் பயந்து விடுவோமா? நாங்கள் காங்கிரஸ்காரர்கள். எங்களின் போராட்டம் தொடரும். பாலியல் வன் கொடுமைக்கு ஆளான சிறுமிக்கு நீதிகிடைக்க குரல் கொடுத்தது குற்றம் என்றால், இந்த குற்றத்தை நூறு முறை செய்வோம். சத்யமேவ ஜெயதே!”என காங்கிரஸ் கட்சி கூறியுள்ளது.“என்ன மோடிஜி பயந்து விட்டீர்களா? இந்த தேசத்தின் விடுதலைக்காகவும், உண்மை, அகிம்சை, மக்களுக்காகபோராடியது காங்கிரஸ் கட்சி என்பதுநினைவிருக்கட்டும்” என்று இன்ஸ்டாகிராம் பக்கத்திலும் காங்கிரஸ் கட்சிகுறிப்பிட்டுள்ளது.“இந்திய மக்களுக்கு குரல் கொடுப்பதில் இருந்து எந்தவொரு சக்தியும் எங் களை ஒன்றும் செய்துவிட முடியாது. அரசின் அழுத்தத்திற்கு இணங்க டுவிட்டர்வினையாற்றி இருக்கிறது” என்று காங்கிரஸ் கட்சியின் சமூக வலைதளப் பிரிவின்தலைவர் ரோஹன் குப்தா கூறியுள் ளார்.
