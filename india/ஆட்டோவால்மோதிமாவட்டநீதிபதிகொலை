
ஆட்டோவால் மோதி மாவட்ட நீதிபதி கொலை? 


நமது நிருபர்
ஜூலை 30, 2021
7/30/2021 12:00:00 AM



ராஞ்சி:
ஜார்க்கண்ட் மாநிலத்தில் தன்பாக் மாவட்ட நீதிபதியாக பணியாற்றியவர்   உத்தம் ஆனந்த். இவர்  புதன்கிழமையன்று காலை ஹிராப்பூரில் உள்ள தனது வீட்டிற்கு அருகில்நடைபயிற்சி மேற்கொண்டார். 
அப்போது அவர் மீது ஆட்டோ ஒன்று மோதிவிட்டு நிற்காமல் சென்றது. இதில் படுகாயமடைந்த நீதிபதி உத்தம் ஆனந்த் மருத்துவமனையில் சேர்க்கப்பட்டு அங்கு உயிரிழந்தார்.நீதிபதி மீது ஆட்டோ  மோதியது சிசிடிவி காட்சி மூலம் உறுதி செய்யப்பட்டுள்ளது. இச்சம்பவத்தில்  சட்ட நடவடிக்கை எடுக்க வேண்டும் என்று  நீதிபதியின் மனைவி கிருதி சின்ஹா காவல்துறையிடம் புகார் அளித்துள்ளார்.நீதிபதி திட்டமிட்டு கொலை செய்யப்பட்டிருக்கலாம் என்றும்  தாதா அமந்த்சிங் கும்பலுக்கு தொடர்பு இருக்கலாம் என்றும்காவல்துறையினருக்கு சந்தேகம் எழுந்துள்ளது. இதில் உண்மையை வெளிக்கொண்டு வர சிறப்பு புலனாய்வுக்குழு விசாரணைக்கு ஜார்கண்ட் அரசு உத்தரவிட்டுள் ளது.இது ஒரு திட்டமிட்ட கொலை. ஆட்டோ ஓட்டுநர் வேண்டுமென்றே நீதிபதியைத் தாக்கியதை சிசிடிவி காட்சிகள் தெளிவாகக் காட்டுகின்றன என்று  ஜார்கண்ட் உயர்நீதிமன்ற வழக்கறிஞர் பிரபாத் சின்ஹா தெரிவித்தார்.
