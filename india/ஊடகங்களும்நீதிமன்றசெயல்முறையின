
ஊடகங்களும் நீதிமன்ற செயல்முறையின் ஒரு பகுதி....  உச்சநீதிமன்ற தலைமை  நீதிபதி பேச்சு.... 


நமது நிருபர்
ஆகஸ்ட் 19, 2021
8/19/2021 12:00:00 AM



புதுதில்லி:
ஊடகங்களும் நீதிமன்ற செயல்முறையின் ஒரு பகுதி என்று  தில்லியில் நடைபெற்ற விழாவில் உச்சநீதிமன்ற தலைமை நீதிபதி என்.வி.ரமணா தெரிவித்துள்ளார்.
உச்சநீதிமன்ற நீதிபதி  நவின் சின்ஹா ஓய்வுபெறுவதால்  அவருக்கான பிரிவு உபசாரவிழா புதன்கிழமையன்று தில்லியில் நடைபெற்றது. இதில் தலைமை  நீதிபதி என்.வி.ரமணா பங்கேற்றுபேசியதாவது:
உச்சநீதிமன்றத்தில் நீதிபதிகளை நியமிக்கும் பணி என்பது புனிதமானது, கவுரவமும் அதில் அடங்கியுள்ளது. இதை ஊடகங்கள் கண்டிப்பாகப் புரிந்து கொண்டு, அந்த புனிதத்தை அங்கீகரிக்க வேண்டும். இன்று சில ஊடகங்களில் நீதிபதிகள் நியமனம் குறித்து பல்வேறு ஊகச் செய்திகள் வெளியானது துரதிர்ஷ்டம். ஆனால்,கொலிஜியம் தொடர்பான பணிகள் இன்னும்நடந்து வரும் நிலையில் அதை முறைப்படுத்து வதற்கு முன் இதுபோன்ற செய்திகள் தேவையற்றது. இத்தகைய பொறுப்பற்ற அறிக்கை கள், ஊகங்கள் காரணமாக திறமை கூட சில நேரங்களில் மங்கிவிடுகிறது. இது மிகவும் துரதிர்ஷ்டமானது, இந்த செய்தியால் நான் மிகவும் வேதனை அடைந்துள்ளேன்.நீதிமன்றத்தில் நீதிபதிகள் நியமனம் குறித்து உங்களுக்குத்தெரியும். அதற்கான செயல்முறைகள் நடந்து வருகின்றன, ஆலோசனைக் கூட்டங்கள் நடக்க உள்ளன. முடிவுகளும் எடுக்கப்படஉள்ளன. நீதிபதிகள் நியமனம் என்பது புனிதமான செயல்பாடு, அதில் சிலகண்ணியமும் அடங்கியுள்ளது.
என்னுடைய ஊடக நண்பர்கள் அந்த புனிதத்தன்மை புரிந்து கொண்டு அங்கீகரிக்கப் பீர்கள் என நம்புகிறேன். ஊடகங்களுக்கான சுதந்திரம், தனியுரிமை ஆகியவற்றை அதிக மாக மதிக்கிறோம்.பெரும்பாலான மூத்த பத்திரிகை யாளர்களுக்கு முதிர்ச்சியும், மிகப்பெரிய அளவிலான பொறுப்பும் இருக்கிறது. ஊடகங்கள் கட்டுப்பாட்டுடன் நடந்து கொள்ளவேண்டும், இதுபோன்ற மிக முக்கியமான விஷயத்தை ஊடகங்கள் வெளியிடக்கூடாது. ஜனநாயகத்தில் தொழில்முறையிலான பத்திரிகையாளர்கள், நெறிகளுடன் செயல்படும் ஊடகங்கள்தான் உச்சநீதி மன்றத்தின் பலமாகும். நீங்களும் நீதிமன்ற செயல்முறையில் ஒருபகுதி. ஆதலால் நீதிமன்றத்துக்கு  பொறுப்பான அனைவரும், அதன் நம்பகத்தன்மை, மாண்பைக் காக்க வேண்டும்.  இவ்வாறு அவர் பேசினார்.
