
ஐபிஎல் : தில்லி கேப்டனாக  ரிஷப் பண்ட் நீடிப்பார்....  


நமது நிருபர்
செப்டம்பர் 16, 2021
9/16/2021 6:50:22 PM



துபாய் 
ஐபிஎல் தொடரின் 14-வது சீசன் கடந்த ஏப்ரல் மாதம் மிகவும் சுவாரஸ்யமாக நடைபெற்று கொண்டிருந்தது. அப்பொழுது இந்தியாவில் கொரோனா 2-ஆம் அலையை கடுமையான அளவில் பாதிப்பை ஏற்படுத்திக்கொண்டிருந்ததால்    ஐபிஎல் ஒத்திவைக்கப்பட்டது. 
இந்நிலையில் விடுபட்ட போட்டிகள் ஐக்கிய அரபு அமீரகத்தில் வரும் 19-ஆம் தேதி ரசிகர்கள் அனுமதியுடன் நடைபெறுகிறது. இதற்காக ஐபிஎல் அணிகள் தீவிர பயிற்சி மேற்கொண்டு வரும் நிலையில், தில்லி அணியின் கேப்டனாக ரிஷப் பண்ட் நீடிப்பார் என அந்த அணியின் நிர்வாகம் தகவல் வெளியிட்டுள்ளது.
14-வது சீசன் முதல் பகுதியில் தில்லி அணியின் கேப்டனாக ஜொலித்த ஷெரேயாஸ் அய்யர் தோள்பட்டை காயமாக விலகியதால், முதல் பாதியின் மீதமுள்ள ஆட்டங்களில் ரிஷப் பண்ட் கேப்டனாக செயல்பட்டார். தற்போது இரண்டாம் பாதிக்கு ஷெரேயாஸ் அய்யர் முழு உடல் தகுதியை எட்டினாலும் ரிஷப் பண்ட்டே கேப்டனாக செயல்படுவார் என தில்லி கேபிட்டலஸ் நிர்வாகம் அறிவித்துள்ளது.
