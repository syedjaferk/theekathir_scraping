
கொரோனாவால் நாடே கையறுநிலையில் உள்ளபோதும் ஐ.நா உதவியை ஏற்க மறுத்த இந்தியா


நமது நிருபர்
ஏப்ரல் 29, 2021
4/29/2021 11:53:05 AM



கொரோனா பெருந்தொற்றின் இரண்டாவது அலை இந்தியா முழுவதும் கடும் பாதிப்புகளை ஏற்படுத்தி உள்ளது. நாட்டின் பல பகுதிகளில் அக்ஸிஜன் தட்டுப்பாட்டால் மக்கள் கொத்துக்கொத்தாக உயிரிழக்கும் அவலம் ஏற்பட்டுள்ளது. தில்லி எய்ம்ஸ் உள்ளிட்ட பல மருத்துவமனைகளிலும் படுக்கைகள் கிடைக்காத சூழல் ஏற்பட்டுள்ளது. நாடு முழுவதும் ரெம்டெசிவர் மருத்துதட்டுப்பாடு அதிகரித்துள்ளது. அதனால் மத்திய அரசு சார்பில் ரெம்டெசிவர் மருந்தை மருத்துவர்கள் பரிந்துரைக்க கட்டுப்பாடு விதிப்பதாக  நீதிமன்றத்தில்  தெரிவித்துள்ளது. இந்நிலையில் கொரோனாவின் கோர தாண்டவத்தில் சிக்கித்தவிக்கும் இந்தியாவிற்கு உதவ ஐ.நா. முன்வந்த நிலையில், தங்களிடம் போதிய அளவில் உபகரணங்கள் இருப்பதாகக் கூறி அந்த உதவியை இந்தியா நிராகரித்துள்ளது.
இதுதொடா்பாக ஐ.நா. பொதுச் செயலா் அன்டோனியோ குட்டெரெஸின் துணை செய்தித் தொடர்பாளர் ஃபா்ஹான் ஹக் செய்தியாளா்களிடம் கூறியது:
இந்தியாவுக்கு கொரோனா சிகிச்சைக்கான மருத்துவ உபகரணங்களை அளித்து உதவ ஐ.நா. முன்வந்தது. எனினும் தங்களிடம் போதுமான அளவு உபகரணங்கள் இருப்பதாகவும், தற்போதைய நிலையில் ஐ.நா.வின் உதவி தேவைப்படவில்லை என்றும் இந்தியா தெரிவித்துள்ளது. அதற்காக தனது உதவியை ஐ.நா. திரும்பப் பெறப்போவதில்லை. இந்த உதவியைப் பெறுவதற்கு எப்போதும் வேண்டுமானாலும் ஐ.நா.வை இந்தியா அணுகலாம். தன்னால் முடிந்த வழிகளில் இந்தியாவுக்கு உதவ ஐ.நா. தயாராக இருக்கிறது.
இந்தியாவில் நிலவும் கொரோனா சூழல் தொடா்பாக ஐ.நா.பொதுச் செயலா் அன்டோனியோ குட்டெரெஸின் தனிச் செயலா் மரியா லூயிஸா இபெய்ரு வையட்டி ஐ.நா.வுக்கான இந்தியத் தூதா் டி.எஸ்.திருமூா்த்தியுடன் தொடா்பில் இருந்து வருகிறாா். ஐ.நா. அதிகாரிகளும் இந்திய அதிகாரிகளுடன் தொடா்பில் இருந்து வருகின்றனா். அனைத்து நாடுகளிலும் கொரோனா பரவலைத் தடுக்க மேற்கொள்ளவேண்டிய முன்னெச்சரிக்கை நடவடிக்கைகள் குறித்து ஐ.நா. தொடா்ந்து பரிந்துரைத்து வருகிறது. அந்த முன்னெச்சரிக்கை நடவடிக்கைகளை அனைத்து நாடுகளும் பின்பற்ற வேண்டும்.
அனைத்து நாடுகளிலும் கொரோனா தொற்று வீழ்த்தப்பட வேண்டும். அதுவரை இந்த பிரச்னையில் எந்தவொரு நாட்டுக்கும் தனித்து தீா்வு ஏற்படாது. தற்போதைய நிலையில், அதில் நாம் தெளிவாக இருக்க வேண்டும் என்று தெரிவித்தாா்
