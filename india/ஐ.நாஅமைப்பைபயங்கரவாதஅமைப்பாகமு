
ஐ.நா அமைப்பை  பயங்கரவாத அமைப்பாக முத்திரை குத்தும் இஸ்ரேல் 


நமது நிருபர்
மே 28, 2024
5/28/2024 10:31:57 PM



டெல்அவிவ்,மே28-  பாலஸ்தீன அகதி களுக்கான ஐ.நா நிவாரணம் மற்றும் பணி நிறுவனத்தை “பயங்கர வாத அமைப்பாக” முத்திரை குத்தும் வகை யிலான ஒருவரைவு மசோதாவிற்கு இஸ்ரேல் அமைச்சரவை  குழு ஒப்புதல் அளித்துள்ளது. இந்த மசோதா மீதான  வாக்கெடுப்பு புதனன்று (மே 29) நடைபெறவுள்ளது.   சர்வதேச குற்றவியல் நீதிமன்றத்தில் இஸ்ரேல் மீது தென் னாப்பிரிக்கா தொடுத்த இனப்படுகொலை வழக்கு விசார ணையின் போது எந்த ஆதாரமும் இன்றி ஐ.நா பாலஸ்தீன அகதிகள் அமைப்பு ஊழியர்கள், ஹமாஸ் நடத்திய தாக்குத லுக்கு உதவியதாக இஸ்ரேல் பகிரங்கமாக குற்றம்சாட்டியது. இதனை தொடர்ந்து அமெரிக்கா மற்றும் ஐரோப்பிய நாடுகள் அகதிகள் அமைப்பிற்கு கொடுத்து வந்த நிவாரண உதவிகளை வெட்டி விட்டன. இதனால் பாலஸ்தீனர்களுக்கு உணவு உள்ளிட்ட அத்தியாவசியப் பொருட்களை கொடுக்க முடியாத சூழல் ஏற்பட்டது.  இஸ்ரேல் வைத்த குற்றச்சாட்டு உண்மை தான் என நிறுவ அவர்களால் எந்த ஆதாரத்தையும் கொடுக்க முடியவில்லை. அதன் பிறகு தான், இஸ்ரேல் கூறியதில் உண்மையே இல்லை என சில வாரங்களுக்கு முன் அம்பலமானது.  இந்நிலையில் மீண்டும் அந்த அமைப்பை எதாவது ஒரு வகையில் முடக்க வேண்டும் என்பதற்காக  ஐ.நா அகதிகள் அமைப்பை பயங்கரவாதிகளாக சித்தரிக்கும் முயற்சியில் இஸ்ரேல் அரசு ஈடுபட்டுள்ளது
