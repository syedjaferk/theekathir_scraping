
பாஜகவின் ஆசிர்வாத் யாத்திரையால் கொரோனா 3-ஆவது அலை அபாயம்....  சிவசேனா தலைவர் சஞ்சய் ராவத் எச்சரிக்கை.... 


நமது நிருபர்
ஆகஸ்ட் 20, 2021
8/20/2021 12:00:00 AM



மும்பை:
பாஜகவினர் நடத்தும் ஆசிர்வாத் யாத்திரையால், நாட்டில் கொரோனா 3-ஆவது அலை உருவாகும் அபாயம் உள்ளதாக சிவசேனா மூத்தத் தலைவரும், அக்கட்சியின் எம்.பி.யுமான சஞ்சய் ராவத் கூறியுள்ளார்.“பாஜக-வின் ஆசிர்வாத் யாத்திரையால் ஒரு பலனும் இல்லை. தங்களின் வலிமையை காண்பிப்பதாக நினைத்துக் கொண்டு,கொரோனா மூன்றாம் அலையை அழைப்பிதழ் கொடுத்து வரவேற்றுக் கொண்டிருக் கின்றனர். இந்த யாத்திரைகளால், கொரோனா பரவும்போது, அது ஒட்டுமொத்தமாக மாநிலஅரசுக்குத்தான் பெரும் தலைவலியாய் வந்து சேரும்” என்று ராவத் குறிப்பிட் டுள்ளார்.
“இந்தியாவில் சிறந்த முதல்வர்கள் பட்டியலில் முதல் 5 இடத்துக்குள் பாஜகவைச் சேர்ந்த ஒருவர்கூட வர முடியவில்லை.அதிக மாநிலங்களில் ஆட்சியில் இருப்பதாக பாஜக பெருமை பேசி வருகிறது. ஆனால், அவர்களது ஆட்சி, நிர்வாகம் சரியில்லை என்பதை அந்த மாநில மக்களே வெளிப்படுத்தியுள்ளனர்” என்றும் சஞ்சய் ராவத் சாடியுள்ளார்.சிவசேனா தலைவரும், மகாராஷ்டிர முதல்வருமான உத்தவ் தாக்கரேவும், பாஜகவின் ஆசிர்வாத் யாத்திரையை மறைமுகமாக விமர்சித்துள்ளார்.“ஒருவர் கொரோனாவிற்கு எதிரான போராளியாக இல்லாமல் கூட போகலாம். ஆனால் கொரோனா பரவுவதற்கு ஏதுவான ஸ்பெரெட்டராக இருக்கக் கூடாது” என்று உத்தவ் தாக்கரே கூறியுள்ளார்.இந்நிலையில், “இதுபோன்ற விமர்சனங்களுக்காக அரசின் கொள்கைகளை மக்களிடம் கொண்டு செல்லும் செயல்பாடுகளை எங்களால் நிறுத்திக் கொள்ள முடியாது” என்று ஒன்றிய அமைச்சர் ஹர்தீப் சிங்பூரி கொதித்துள்ளார்.
