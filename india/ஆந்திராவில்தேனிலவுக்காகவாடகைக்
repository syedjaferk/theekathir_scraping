
ஆந்திராவில் தேனிலவுக்காக வாடகைக்கு விடப்பட்ட பல்கலைக்கழக அறை – மாணவர்கள் அதிர்ச்சி


நமது நிருபர்
ஆகஸ்ட் 22, 2021
8/22/2021 7:31:41 PM



ஆந்திராவில் புதுமண தம்பதியின் தேனிலவுக்காகப் பல்கலைக்கழக விருந்தினர் மாளிகை வாடகைக்கு விடப்பட்ட சம்பவம் பெரும் அதிர்ச்சியை ஏற்படுத்தியுள்ளது.
ஆந்திர மாநிலம், காக்கிநாடாவில் ஜவஹர்லால் நேரு தொழில்நுட்ப பல்கலைக்கழகம் செயல்பட்டு வருகிறது. இந்நிலையில், இந்த பல்கலைக்கழகத்தின் விருந்தினர் மாளிகையின் அறைகள் ஆகஸ்ட் 18, 19 ஆகிய இரண்டு நாட்களுக்குப் புதுமண தம்பதியினருக்குத் தேனிலவுக்காக வாடகைக்கு விடப்பட்டுள்ளது. இதையடுத்து, அடுத்தானால் இந்த அறைக்குச் சென்ற அதிகாரிகள் அறைமுழுவதும் பூக்களால் அலங்கரிக்கப்பட்டிருப்பதைக் கண்டு அதிர்ச்சியடைந்தனர்.
மேலும், இது தொடர்பான வீடியோ காட்சிகள் சமூக வலைத்தளங்களில் வெளியாகிப் பரபரப்பை ஏற்படுத்திய நிலையில், பல்கலைக்கழக அதிகாரிகள் இதுகுறித்து விசாரணை நடத்தினர். இதில் அனுமதியின்றி தம்பதிகள் மற்றும் அவர்களின் உறவினர்களுக்கு இரண்டு அறைகள் வாடகைக்கு விடப்பட்டது தெரியவந்துள்ளது.
இது குறித்து பல்கலைக்கழக பதிவாளர் தெரிவிக்கையில், இச்சம்பவம் குறித்து ஊழியர்கள் மற்றும்  அதிகாரிகளிடம் ஐந்து பேர் கொண்ட சிறப்பு கமிட்டி விசாரித்து வருவதாகத் தெரிவித்துள்ளார்.
