
மகாராஷ்டிராவில் ஆக்ஸிஜன் வாயு கசிவு - 22 பேர் பலி


நமது நிருபர்
ஏப்ரல் 21, 2021
4/21/2021 3:15:32 PM



மகாராஷ்டிராவில் உள்ள சாகீர் ஹூசேன் மருத்துவமனையில் ஆக்ஸிஜன் வாயு கசிந்தது. இதையடுத்து ஆக்ஸிஜன்  பற்றாக்குறையால் 22 பேர் உயிரிழந்தனர். 
மகாராஷ்டிர மாநிலம் நாசிக்கில் உள்ள சாகீர் ஹூசேன் மருத்துவமனையில் ஆக்சிஜன் வாயு டேங்கரில் மொத்தமாக சேமித்து வைக்கப்பட்டுள்ளது. அந்த டேங்கரில் இருந்து சிலிண்டர்களுக்கு ஆக்சிஜன் வாயு மாற்றப்பட்டு நோயாளிகளின் சிகிச்சைக்கு பயன்படுத்தப்பட்டு வருகிறது.    
இந்நிலையில், அந்த மருத்துவமனையில் இன்று டேங்கரில் இருந்து ஆக்சிஜன் வாயு சிலிண்டர்களுக்கு மாற்றப்படும் போது எதிர்பாராத விதமாக கசிவு ஏற்பட்டது. இதையடுத்து டேங்கரில் இருந்த ஆக்சிஜன் வாயு பெருமளவு கசிந்தது. இதனால், அந்த மருத்துவமனையை சுற்றியும் ஆக்சிஜன் வாயு புகை மண்டலமாக காட்சியளித்தது. இதையடுத்து, தீயணைப்பு துறையினர் சம்பவ இடத்திற்கு விரைந்தனர். இந்நிலையில் அங்கு ஆக்ஸிஜன் பற்றாக்குறையால் 22 பேர் உயிரிழந்துள்ளனர். இச்சம்பவம் அப்பகுதியில் பெரும் சோகத்தை ஏற்படுத்தி உள்ளது. 
 
