
காலத்தை வென்றவர்கள் : சிறந்த கம்யூனிஸ்ட் - உருதுக் கவிஞர் மக்தூம் மொகிதீன் பிறந்தநாள்.... 


நமது நிருபர்
பிப்ரவரி 4, 2021
2/4/2021 12:00:00 AM



1908ஆம் ஆண்டு பிப்ரவரி மாதம் 4ஆம் நாள் ஆந்திர மாநிலம் அண்டோலில் பிறந்தவர் மக்தூம் மொகிதீன்.
இவர் உஸ்மானியா பல்கலைக் கழகத்தில் கல்வி பயின்றவர். புரட்சிகரமான உருதுக் கவிதைகளை எழுதிக் குவித்தார். இவர் ஆந்திர மாநிலத்தில் முற்போக்கு எழுத்தாளர் சங்கத்தை உருவாக்கியவர். இவர் தமது புரட்சிகர உருதுக் கவிதைகளுக்காக 1969ல் சாகித்ய அகாதமி விருது பெற்றார். இவரது பல பாடல்கள் இந்தித் திரைப்படங்களில் பயன்படுத்தப்பட்டுள்ளன.இந்திய கம்யூனிஸ்ட் கட்சியின் தீவிர ஊழியராகச் செயல்பட்ட  மக்தூம் மொகிதீன் 1946-47 காலகட்டத்தில் ஆந்திராவில் நிஜாம் மன்னனை எதிர்த்து நடைபெற்ற தெலுங்கானா போரில் ஈடுபட்டார். ஆந்திரப் பிரதேச மாநில சட்டப்பேரவை உறுப்பினராக 1956-59 காலகட்டத்தில் செயல்பட்ட அவர் சட்டப்பேரவை எதிர்க்கட்சித் தலைவராகவும் பணியாற்றினார்.சோஷலிச சோவியத் யூனியன் உதவியுடன் ஐரோப்பிய நாடுகள் மற்றும் சீனாவிற்குப் பயணம் செய்துள்ளார். உலகில் முதன்முறையாக விண்வெளிக்குச் சென்று சாதனைநிகழ்த்திய யூரிககாரினை மாஸ்கோவில் சந்தித்ததுடன் அவரைப் பற்றிய கவிதையையும் படைத்தவர் மக்தூம் மொகிதீன். இவர் 1969ஆம் ஆண்டு ஆகஸ்ட் மாதம் 25ஆம் நாள் காலமானார்.
