
லஸ்ஸி வியாபாரியிடம் கேள்வி கேட்டு மூக்குடைபட்ட ஸ்மிருதி இரானி.....  தற்பெருமை அடிக்க முயன்றபோது நேர்ந்த பரிதாபம்...  


நமது நிருபர்
செப்டம்பர் 8, 2021
9/8/2021 12:00:00 AM



லக்னோ:
1981 துவங்கி 1984, 1989, 1991ஆகிய 4 மக்களவைத் தேர்தல் களில் ராஜீவ் காந்தியும், 1999-இல் சோனியா காந்தியும், அதைத் தொடர்ந்து, 2004, 2009, 2014 ஆகியமூன்று தேர்தல்களில் ராகுல் காந்தியும் போட்டியிட்டு வென்றதொகுதி அமேதி ஆகும்.
உத்தரப் பிரதேச மாநிலத்திலுள்ள இந்த தொகுதியில், கடந்த2019 மக்களவைத் தேர்தலில்ராகுல் காந்தியை தோற்கடித்து பாஜகவைச் சேர்ந்த ஒன்றிய அமைச்சர் ஸ்மிருதி இரானி வெற்றி பெற்றார். தற்போது ஒன்றிய மகளிர் மற்றும் குழந்தைகள் நலத் துறை அமைச்சராக அவர் இருக்கிறார். 
இதனிடையே, தனது சொந்ததொகுதியான அமேதிக்கு 2 நாள்சுற்றுப்பயணம் மேற்கொண்ட ஸ்மிருதி இரானி, பல்வேறு நிகழ்ச்சிகளில் கலந்து கொண்டார். மேலும், இந்த பயணத்தின் போது, அமேதியிலுள்ள பிரபலஅஷ்ரப் லால் லஸ்ஸி (Lassi)கடைக்கும் அவர் சென்றார். அங்குலஸ்ஸி (தயிர் கலந்த பானம்)குடித்த அவர், அந்த கடைக்காரருடன் உரையாடினார். அப் போது, நான் உங்கள் கடையைத் தேடி வந்துள்ளேன்... ஆனால், ராகுல் காந்தி குடும்பத்தினர் இத்தனை ஆண்டுகளாகஎம்.பி.யாகஇருந்தார்களே, ஒரு முறையாவது உங்கள் கடைக்கு லஸ்ஸி குடிக்க வந்திருக்கிறார்களா...? என தற்பெருமை பீற்றினார். கடைக்காரர் கூறும் பதிலை, செல்போனில் வீடியோ எடுப்பதற்கும் அவர் தயாராக இருந்தார்.ஆனால், லஸ்ஸி கடைக்காரரோ, ஓ... வந்திருக்கிறார்களே... ராகுல் காந்தி, பிரியங்கா காந்தி மற்றும் நிறைய பேர் எனது கடைக்குவந்திருக்கிறார்கள்.. என்று பதிலளிக்கவே ஸ்மிருதி இரானிமுகத்தில் அறைந்தாற்போல அப் படியே அமைதியாகியுள்ளார். மேலும், கடைக்காரரின் பதிலை கேட்டதும், அங்கிருந்தவர்கள் அனைவரும் சிரித்துள்ளனர். முன்னதாக, கரும்பு ஜூஸ் கடையிலும் ராகுல் காந்தி குடும்பத்தினர் வந்து ஜூஸ் குடித்தனரா? என கேட்டுள்ளார். அதற்கு கரும்புஜூஸ் கடைக்காரரும் ராகுல் காந்தி வந்துள்ளார் என கூறியுள்ளார். 
இதனிடையே, ஒன்றிய அமைச்சர் ஸ்மிருதி இரானி, லஸ்ஸி கடைக்காரரிடம் கேள்விகேட்டு மூக்குடைபட்ட வீடியோதற்போது சமூகவலைதளங் களில் வைரலாகியுள்ளது. இதைப் பார்த்த சமூகவலைதளவாசிகள், ஸ்மிருதி இரானிக்கு இது தேவையா? என்றும், “ஒருவேளை பிரதமர் மோடி உங்கள் கடைக்கு வந்திருக்கிறாரா?” என்று கேட்டிருந்தாலாவது, ‘வரவில்லை’ என ஸ்மிருதி இரானிஎதிர்பார்த்த பதில் கிடைத்திருக் கும் என்று பலரும் கிண்டலாககருத்துக்களை பதிவிட்டுள்ளனர்.
