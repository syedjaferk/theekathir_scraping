
சத்ரபதி சிவாஜி பெயரை இருட்டடிப்பு செய்வதா? ‘அதானி ஏர்போர்ட்’ பெயர்ப் பலகையை அடித்து நொறுக்கிய சிவசேனா..... 


நமது நிருபர்
ஆகஸ்ட் 4, 2021
8/4/2021 12:00:00 AM



மும்பை:
மும்பையிலுள்ள சத்ரபதி சிவாஜி மகராஜ் சர்வதேச விமான நிலையத்தில், திடீரென அதானி விமான நிலையம் என வைக்கப்பட்ட பெயர்ப்பலகையை, சிவசேனா கட்சியினர் அடித்து நொறுக்கி சூறையாடியுள்ளனர்.
உத்தரப் பிரதேசத் தலைநகர் லக்னோ, குஜராத் மாநிலம் அகமதாபாத், ராஜஸ்தான்தலைநகர் ஜெய்ப்பூர், கா்நாடக மாநிலம்மங்களூரு, கேரள தலைநகர் திருவனந்தபுரம், அசாம் மாநிலம் கவுகாத்தி ஆகியவிமான நிலையங்களை 50 ஆண்டுகளுக்கு அதானி குழுமம் குத்தகைக்கு எடுத்துள் ளது. மும்பை சத்ரபதி சிவாஜி சர்வதேச விமான நிலையத்தை ஆந்திராவைச் சேர்ந்த ஜி.வி.கே. நிறுவனம் நிர்வகித்து வந்த நிலையில், அந்த நிறுவனத்தின் 74 சதவிகித பங்குகளை கைப்பற்றியதன் மூலம்மும்பை விமான நிலையத்தையும் அதானிகுழுமம் கடந்த மாதம் தனது கட்டுப்பாட் டில் கொண்டுவந்தது. அத்துடன், மும்பை மேற்கு விரைவு சாலையில் விமான நிலையம் அருகில் உள்ள சத்ரபதி சிவாஜி சிலை அருகில் ‘அதானி விமான நிலையம்’ என்றபெயரை நியான் ஒளிப்பலகையிலும் அண்மையில் நிறுவியது. 
இது மும்பையில் பெரும் சர்ச்சையை ஏற்படுத்தி வந்த நிலையில், திங்களன்று சிவசேனா கட்சியினர் அந்த பெயர்ப்பலகையை அடித்து நொறுக்கிச் சூறையாடியுள்ளனர். சத்ரபதி சிவாஜி விமான நிலையத்தை, அதானி விமான நிலையம் என குறிப்பிட்டதற்கு எதிர்ப்புதெரிவித்து முழக்கங்களையும் எழுப்பியுள்ளனர். அதானி குழுமத்தின் செயலானது, சத்ரபதி சிவாஜி மகராஜ் பெயரை அழிப்பதற்கு ஒப்பானதாகும் என்று கண்டனங்களையும் தெரிவித்துள்ளனர். அதானி விமான நிலையம் என்ற ஒளிப்பலகை அடித்து நொறுக்கப்பட்ட சம்பவம்மும்பையில் பரபரப்பை ஏற்படுத்தியுள்ளது. சிலரை பிடித்து விசாரணை நடத்தி வருவதாகவும், அவர்கள் மீது வழக்குப்பதிவு செய்யப்படும் எனவும் மும்பை காவல்துறையினர் தெரிவித்துள்ளனர்.நாட்டிலுள்ள 7 விமான நிலையங்களை குத்தகைக்கு எடுத்துள்ள அதானி குழுமம்,ஆரம்பம் முதலே பல்வேறு விதிமீறல்களைஅரங்கேற்றி வருவதாக தொடர்ந்து குற்றச் சாட்டு உள்ளது. குறிப்பாக, பிராண்டிங் விதி
களை மீறி பெயர்ப் பலகைகளை நிறுவி வருவதாக இந்திய விமான நிலையங்கள் ஆணையக் குழுவே புகார் தெரிவித்துள் ளது.
கடந்த ஜூன் 29 அன்று, குஜராத்தின் அகமதாபாத் விமான நிலைய பெயர்ப் பலகையை மாற்றிய அதானி குழுமம், தற் போது, லக்னோ மற்றும் மங்களூரு விமானநிலையங்களில் பெயர்ப் மாற்றப் பணிகளை மேற்கொண்டு வருகிறது. ஆனால், அவற்றில் இந்திய விமான நிலைய ஆணையத்தின் லோகோ பிரதானமாக காட்சிப்படுத்தப்படவில்லை என அந்த குழு சுட்டிக் காட்டியுள்ளது. எனினும் நரேந்திர மோடி அரசு இவற்றைக் கண்டுகொள்வதாக இல்லை.இந்நிலையிலேயே, மும்பை விமானநிலையத்தில் வைக்கப்பட்ட ‘அதானி விமான நிலையம்’ என்ற நியான் ஒளிப்பலகையை சிவசேனா கட்சியினர் அடித்து நொறுக்கி பதிலடி கொடுத்துள்ளனர்.
