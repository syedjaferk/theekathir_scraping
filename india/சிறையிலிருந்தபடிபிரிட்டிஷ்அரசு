
சிறையிலிருந்தபடி பிரிட்டிஷ் அரசுக்கு மன்னிப்புக் கடிதம் எழுதியவர் யார்? சாவர்க்கர் குறித்த கேள்வியால் பாஜகவினர் பதற்றம்....  


நமது நிருபர்
ஆகஸ்ட் 26, 2021
8/26/2021 12:00:00 AM



கொல்கத்தா:
மேற்கு வங்க அரசுப் பணிகளுக்கான தேர்வில் வி.டி. சாவர்க்கர் குறித்து இடம் பெற்ற கேள்வி, பாஜக - சங் பரிவாரக் கூட்டத்தைச் சேர்ந்தவர்களை பதற்றம் அடையவைத்துள்ளது.
வரலாற்றைத் திரிக்கும் வகையிலும், வி.டி. சாவர்க்கரை அவமதிக்கும் வகையிலும் மேற்கு வங்க அரசுப் பணியாளர் தேர்வாணையம் நடந்துவிட்டதாக அவர்கள் கொதித்துள்ளனர்.மேற்கு வங்க குடிமைப் பணியாளர் தேர்வாணையம் கடந்த ஆகஸ்ட் 22 அன்றுஅரசுப் பணிகளுக்கான தேர்வை நடத்தியது.இந்த தேர்வுக்கு வழங்கப்பட்ட வினாத் தாளில் வி.டி. சாவர்க்கர் குறித்த கேள்வி ஒன்றும் இடம் பெற்றிருந்தது.அதாவது, “சிறையிலிருந்தபடி பிரிட் டிஷ் அரசுக்கு மன்னிப்புக் கடிதம் எழுதியபுரட்சிகரமான வீரர் யார்?” என்பதுதான் அந்தக் கேள்வி. அதற்கான பதில்களாக “வி.டி. சாவர்க்கர், பி.ஜி. திலக், சுக்தேவ் தாப்பர் மற்றும் சந்திர சேகர் ஆசாத்” ஆகிய நான்கு பெயர்கள் விருப்பத் தேர்வாக வழங்கப்பட்டிருந்தன. உண்மையில் இதற்கான விடை வி.டி. சாவர்க்கர் என்பதை அனைவருமே அறிவார்கள். ஏனெனில் “பரிதாபகரமான நிலையில் இருக்கும் என்மீது இரக்கம்காட்டி சிறையிலிருந்து விடுதலை செய்தால், உயிர்உள்ளவரை பிரிட்டிஷ் ஆட்சியாளர்களுக்கு விசுவாசமாக நடந்து கொள்வேன்; எங்களுக்கு தாயாக இருக்கும் பிரிட்டிஷ் மகாராணியே கருணை காட்ட வில்லையென்றால், இந்த மகன் வேறு எங்கு செல்வேன்?” என்றுசாவர்க்கர் எழுதிய மன்னிப்புக் கடிதங்கள் பிரபலமானவை. 1911, 1913, 1921, 1924 என பல ஆண்டுகள்தொடர்ச்சியாக மன்னிப்புக் கடிதம் எழுதியதன் மூலமே அவர் விடுதலையும் ஆனார். அதன்பிறகு நாடு விடுதலை அடையும் வரைஅவர் பிரிட்டிஷாருக்கு எதிராக எந்தப் போராட்டமும் நடத்தவில்லை. இந்த வரலாற்றுச் சம்பவத்தை ஒட்டியே மேற்கு வங்க குடிமைப்பணிக்கான தேர்வில் கேள்வி எழுப்பப் பட்டு இருந்தது. 
ஆனால், 5 முறை மன்னிப்புக் கடிதம் எழுதிய வி.டி. சாவர்க்கருக்கு ‘வீர் சாவர்க்கர்’ என்று பட்டம் கொடுத்த பாஜக-வினர், சாவர்க்கரின் கோழைத்தனத்தை அம்பலப்படுத்தும் மேற்குவங்க அரசின் கேள்வியால் அதிர்ச்சி அடைந்துள்ளனர். போலி அறிவுஜீவிகள் கதையைத் திரிக்கிறார்கள் என்று பாஜக சட்டமன்றக்குழுத் தலைவர் சுவேந்து அதிகாரி பதறியுள்ளார். ஒன்றிய அரசின் யுபிஎஸ்சி, அண்மையில் துணை ராணுவப் படைக் கான (CAPF) தேர்வில், மேற்கு வங்க தேர்தலுக்கு பிந்தைய வன்முறை தொடர்பான கேள்வியை எழுப்பியதற்காக கொதித்தெழுந்தவர்கள், இப்போது தாங்கள் மட்டும் வி.டி. சாவர்க்கர் குறித்த கேள்வியை எழுப்பியது ஏன்? என்றும் ஓலமிட்டுள்ளார்.
