
ராஜ்கோட்டிலும் தடுப்பூசிக்கு தட்டுப்பாடு....  சூரத்தில் 130-க்கும் மேற்பட்ட தடுப்பூசி மையங்கள் மூடல்.. 


நமது நிருபர்
ஜூன் 30, 2021
6/30/2021 12:00:00 AM



சூரத்:
குஜராத் மாநிலத்தில் சூரத் மற்றும் ராஜ்கோட் நகரங்களில் கொரோனா தடுப்பூசிக்கு கடும் தட்டுப்பாடு ஏற்பட்டுள்ளது.கொரோனா தடுப்பூசி மருந்துகளை ஒன்றிய அரசே நேரடியாகக் கொள்முதல் செய்து, அதனை அனைத்து மாநிலங்களுக்கும் இலவசமாக வழங்கும் என்று மோடி அரசு அறிவித்தது. அதன்படி கடந்த ஜூன் 21 முதல் 18 வயது மேற்பட்டஅனைவருக்கும் தடுப்பூசி போடப்பட்டு வருகிறது.
எனினும் எதிர்பார்க்கும் வேகத்திற்கு தடுப்பூசிகள் கிடைக்காததால், நாடு முழுவதும் தடுப்பூசிகளுக்கு தொடர்ந்து தட்டுப்பாடு நிலவி வருகிறது.இந்நிலையில்தான் குஜராத் மாநிலத்தின் சூரத் நகரில்உள்ள 230 மையங்களில் 130 மையங்கள் தடுப்பூசி பற்றாக்குறையால் மூடப்பட்டுள்ளதாக செய்திகள் வெளியாகியுள்ளன. மீதமுள்ள 100 மையங்களிலும் குறைந்த அளவுதடுப்பூசிகள் இருப்பதாக கூறப்படுகிறது. இதே நிலை ராஜ்கோட் நகரிலும் உள்ளது. இங்கும் தடுப்பூசி மருந்து தட்டுப்பாடு காரணமாக ஒரு சில மையங்கள் தவிர மற்றவைஅனைத்தும் மூடப்பட்டுள்ளன.அண்மையில் சூரத்தில் 3 நாட்களில் 1 லட்சம் பேருக்குகொரோனா தடுப்பூசி போடப்பட்டது என்பது குறிப்பிடத் தக்கது.
