
இட்லி, தோசைமாவு பவுடருக்கு 18% சதவிகித வரிவிதிப்பு சரிதான்...  ஜிஎஸ்டி மேல்முறையீட்டு கவுன்சில் தீர்ப்பு... 


நமது நிருபர்
ஆகஸ்ட் 10, 2021
8/10/2021 12:00:00 AM



புதுதில்லி:
சமைக்கத் தயார் நிலையில்இருக்கும் இட்லி மற்றும் தோசை மாவு பவுடர்களுக்கு (Mixes) 18 சதவிகிதம் ஜிஎஸ்டி வரி வசூலிக்கப்பட்டு வரும் நிலையில், அதனை குறைக்க முடியாது என்று ஜிஎஸ்டி கவுன்சில் தீர்ப்பளித்துள்ளது.
சமைப்பதற்கு தயார் நிலையில் (Ready-to-cook) ஒரு குறிப்பிட்ட ‘பிராண்ட்’ பெயரில், ‘பவுடர்’ (Mixes) வடிவில் விற்கப்படும் கஞ்சி, தோசை மற்றும் இட்லி மாவுகளுக்கு, 18 சதவிகிதம் அளவிற்கு ஜிஎஸ்டி எனப்படும் சரக்கு மற்றும் சேவை வரி விதிக்கப்பட்டு வருகிறது. இதுவே, பவுடராக அல்லாமல் மாவாகவே விற்கப்படும் இட்லி மற்றும் தோசைப் பொருட்களுக்கு 5 சதவிகிதம் என்ற அளவிலேயே ஜிஎஸ்டிவரி விதிக்கப்பட்டு வருகிறது. இரண்டுக்குமான மூலப்பொருட்கள் ஒன்று என்றாலும், அதிகப்படியான வரி வித்தியாசம் இருந்து வந்தது.
எனவே, இதற்கு எதிராக ‘கிருஷ்ணா பவன் புட்ஸ் அண்ட் ஸ்வீட்ஸ்’ என்ற நிறுவனம் தமிழகத்திற்கான ஜிஎஸ்டி தீர்ப்பாயத்தில் முறையீடு செய்திருந் தது. பவுடர்களுக்கான வரியை குறைக்க வேண்டும் என்று கூறியிருந்தது.இந்நிலையில், ‘கிருஷ்ணா பவன் புட்ஸ் அண்ட் ஸ்வீட்ஸ்’ நிறுவனத்தின் முறையீட்டை விசாரித்த ஜிஎஸ்டி தீர்ப்பாயம்,  ‘மாவாக அல்லாமல் பவுடராக விற்பனை செய்யப்படும் உணவு பொருட்களுக்கு 18 சதவிகித என்ற ஜிஎஸ்டி வரம்பு குறைக்கப்படாது’ என தீர்ப்பளித்துள்ளது. “தோசை மற்றும் இட்லி மூலப்பொருட்கள் மாவாக இல்லாமல் பவுடராக விற்பனைசெய்யப்படுகின்றன. அதில்தண்ணீரோ, சுடு தண்ணீரோ அல்லது தயிரோ சேர்க்கப் பட்டுத்தான் மாவாக மாற்றப்படும். எனவே, அவை மாவாகவே விற்பனை செய்யப்பட வில்லை. மாவாக மாற்றப்படவே செய்கிறது. இது மாதிரியாகபவுடராக (Mixes) விற்பனை செய்யப்படும் உணவுப்பொருட்களுக்கு 18 சதவிகித ஜிஎஸ்டிஎன்பதில் மாற்றம் இல்லை” என்று கூறியுள்ளது. சிறுதானி யங்களான கம்பு, ராகி, கோதுமை மற்றும் பல்வேறு தானியங்கள் என 49 பொருட்களுக்கும் இந்த வரி விதிப்பு பொருந்தும் என்று தெரிவித்துள்ளது.
