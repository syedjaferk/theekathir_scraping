
பலாத்காரக் கூடமான பாஜக பெண்களின் முதல் எதிரி -வி.பி.பரமேஸ்வரன்


நமது நிருபர்
ஜனவரி 14, 2024
1/14/2024 11:41:41 PM



‘ஸ்ரீ (பெண்) சக்தி மோடியுடன்’ நிகழ்ச்சியில் பங்கேற்பதற்காக பிரதமர் ஜன.3 அன்று கேரளாவின் கலாச்சார நகரமான திருச்சூருக்கு வந்தார். நாட்டின் மிகப்பெரிய பலம் பெண்கள் சமூகம் என்றும், தாய்மார்கள், சகோதரிகள் மற்றும் பெண் குழந்தைகளுக்கான மேம்பாட்டுத் திட்டங்கள் மோடியின் உத்தரவாதம் என்றும் பிரதமர் கூறினார். பொதுவாக ஊடகங்கள் பெண்களுக்கு அதிகாரம் அளிக்கும் மோடியின் உத்தரவாதத்தின் கதையை உருவாக்குகின்றன.
பலாத்காரக் கூடமான பாஜக தொழில்நுட்பப் பிரிவு
இதை ஊடகங்கள் கொண்டாடி வரும் நிலையில், 2,300 கி.மீ தொலைவில் உள்ள - மக்களவையில் பிரதமர் பிரதிநிதித்துவப்படுத்தும் வாரணாசியில், மூன்று இளைஞர்கள் பாலியல் வல்லுறவு வழக்கில் கைது செய்யப்பட்டுள்ளனர். இரண்டு மாதங்களுக்குப் பிறகு, பனாரஸ் இந்து பல்கலைக்கழகத்தின் 20 வயது ஐஐடி மாணவியை பாலியல் வல்லுறவு செய்து ஆடைகளை களைந்து வீடியோ பதிவு செய்தவர்கள் கைது செய்யப்பட்டனர். பாஜக தலைமையிலான வாரணாசி மகாநகர் ஐடி செல் கன்வீனர் குணால் பாண்டே, இணை ஒருங்கிணைப்பாளர் சக்சம் படேல் மற்றும் ஐடி குழு உறுப்பினர் ஆனந்த் என்ற அபி ஷேக் சவுகான் ஆகியோர் கைது செய்யப்பட்டுள்ளனர். பிரதமரின் தொகுதியில் இருந்த ஆளுங்கட்சியின் தகவல் தொழில்நுட்பப் பிரிவு பலாத்காரக் கூடமாக மாறியிருந்தது.
நவம்பர் ஒன்றாம் தேதி நள்ளிரவுக்குப் பிறகு அதிகாலை 1.30 மணியளவில், ஒரு மாணவி தனது சக மாணவருடன் கல்லூரி (ஐஐடி) வளாகத்தில் நடந்து சென்று கொண்டிருந்தார். அப்போது, வெளியில் இருந்து இருசக்கர வாகனத்தில் வந்த மூவர் கொண்ட கும்பல், வலுக்கட்டாயமாக மாணவியை புதருக்கு  இழுத்துச் சென்று பாலியல் வல்லுறவு செய்துள்ளது. இதன்மீது நடவடிக்கை எடுக்கக் கோரி அடுத்த நாளே, மாணவர்கள் மாபெரும் போராட்டத்தைத் தொடங்கி னர். மாணவி குற்றவாளியை அடையாளம் காட்டினார், ஆனால் காவல்துறையினர் எந்த நடவடிக்கையும் எடுக்கவில்லை. இதற்கிடையில் குற்றம் சாட்டப்பட்ட மூவரும் மத்தியப் பிரதேசத்துக்குச் சென்று அங்கு நடந்த சட்டப்பேரவைத் தேர்தலில் பாஜகவுக்கு ஆதரவாக பிரச்சாரம் செய்தனர்.
மோடியுடன் குற்றவாளிகள்
தனது சொந்த தொகுதியில் கொடூரமான பாலியல் வன்கொடுமை நடந்த போதிலும், பிரதமர் இதுவரை வாய் திறக்கவில்லை. பாதிக்கப்பட்டவர் பக்கம் இருந்த தற்கான எந்த அறிகுறியையும் மோடி வெளிப்படுத்த வில்லை. இந்த விசயத்தை மக்களிடம் இருந்து மறைக்க ‘கோடி’ (கோயபல்ஸ்-மோடி)  ஊடகங்களும் போட்டி போட்டன. ஆனாலும், பிரதமருடன் குணால் பாண்டே கூப்பிய கைகளுடன் நிற்பதும், விமான நிலை யத்தில் பிரதமரை சாக்சம் பட்டேல் பூக்கள் கொடுத்து வரவேற்கும் படங்களும் சமூக வலைதளங்களில் வெளியாகின. முதல்வர் ஆதித்யநாத், ஒன்றிய அமைச் சர்கள் ஸ்மிருதி இரானி, அனுராக் தாக்கூர் மற்றும் பாஜக தலைவர் ஜேபி நட்டா ஆகியோருடன் உள்ள படங்களும் வெளியாகின. குற்றம் சாட்டப்பட்டவர்கள் பாஜக ஒன்றிய மற்றும் மாநில தலைவர்களுடன் நெருங்கிய தொடர்புடை யவர்கள் என்பதை இந்தப் படங்கள் காட்டுகின்றன.
இந்த கயவர்கள் உயர் பாதுகாப்புடைய பிரதமரு டன் நெருங்கிப் பழகும் அளவுக்கு இணைக்கப்பட்டுள் ளனர் என்ற உண்மையையும் இந்தப் படங்கள் உணர்த்துகின்றன. எந்த எதிர்க்கட்சித் தலைவரின் தொகுதியிலும் இப்படி ஒரு சம்பவம் நடந்திருந்தால் மோடியும், யோகியும், ஸ்மிருதியும் கிளம்பி விடு வார்கள். குற்றம் சாட்டப்பட்டவர்கள் ஏதேனும் சிறு பான்மை சமூகத்தை சேர்ந்தவர்களாக இருந்தால், அவர்கள் மீது வன்கொடுமை தடுப்பு சட்டம் சுமத்தப்படும். காவல்துறை வட்டாரங்கள் எந்த அறிக் கையும் வெளியிடவில்லை. ஊடகங்கள் பணிவான அடி யாட்களாக நடந்த சம்பவத்தை அழிக்க முயல்கின்றன.
மணிப்பூரில் அம்பலமான மோடி
நாட்டின் பல்வேறு பகுதிகளில் நடக்கும் பெண்க ளுக்கு எதிரான தாக்குதல்கள் குறித்தும் மோடி அமைதியாக இருக்கிறார். 2023 ஆம் ஆண்டு மே மாதம் மணிப்பூரில் இரண்டு குக்கி பெண்களின் ஆடை களை அகற்றி துப்பாக்கி முனையில் சித்ரவதை செய்யப்பட்டபோது ஒன்றிய, மாநில அரசுகள் மௌ னம் சாதித்தன. உலகம் முழுவதும் இந்தச் செய்தி பரவி, இந்தியா தனது மதிப்பை இழந்தபிறகு, நாடாளு மன்றத்தின் ஆண்டுக் கூட்டத் தொடர் தொடங்கும் முன் வழக்கமான பதிலில், “140 கோடி மக்களை அவமா னப்படுத்தும் சம்பவம் எனறும், குற்றவாளிகள் தப்பிக்க  முடியாது” என்று மட்டுமே பிரதமர் வாய் திறந்து பேசி னார். கலவரம் நடந்து எட்டு மாதங்களுக்குப் பிறகும், மோடி மணிப்பூருக்குச் செல்ல முடிவு செய்ய வில்லை. உள்துறை அமைச்சர் அமித்ஷா ஒரு முறை மட்டுமே வந்துள்ளார். இதை எழுதும் இந்த தரு ணத்திலும் மணிப்பூரில் ரத்தம் சிந்துவது நின்ற பாடில்லை. மீண்டும் மீண்டும் தொடர்கிறது. பாதிக் கப்பட்ட பெண்கள் மீதான அலட்சியம் மணிப்பூரில் மீண்டும் மீண்டும் நடந்து வருகிறது.
பிரிஜ் பூஷன்களை பாதுகாப்பதே மோடியின் உத்தரவாதம்
மல்யுத்த வீரர்களை நிராகரிப்பதன் மூலம் மல்யுத்தக் கூட்டமைப்பு முன்னாள் தலைவர் பிரிஜ் பூஷன் சரண்சிங்கைப் பாதுகாப்போம் என்பதே மோடியின் உத்தரவாதம். ஒன்றிய அரசு இரையாக்கப் பட்டவர்களுடன் இல்லை, வேட்டையாடுபவர்களுடன் உள்ளது என்பதை மீண்டும் மீண்டும் நிரூபிக்கிறது. இளம் (சிறுமி) மல்யுத்த வீராங்கனைகள் கொடுத்த புகார்கள் மீது எந்த நடவடிக்கையும் எடுக்க மோடி அரசு தயாராக இல்லை. தில்லியில் மல்யுத்த வீரர்கள் இரண்டு முறை போராட்டம் நடத்தியும் அரசின் மனம் மாறவில்லை.
உ.பி.,யில் உள்ள கைசர்கஞ்ச் எம்.பி., பிரிஜ் பூஷன் மீது, தில்லி காவல்துறையினர் குற்றப் பத்திரிகை தாக்கல் செய்தும், இன்று வரை அவர் கைது செய்யப்படவில்லை. ஒலிம்பிக் உள்ளிட்ட உலகப் போட்டிகளில் இந்தியா வுக்கு தங்கம், வெள்ளி, வெண்கலப் பதக்கங்களை வாங்கிய மல்யுத்த வீரர்கள் அளித்த புகார்கள் புறக்க ணிக்கப்பட்டன. பிரிஜ் பூஷன் அல்லது அவரது ஆதரவாளர்கள் மல்யுத்தக் கூட்டமைப்பில் இருக்க மாட்டார்கள் என்ற அமித் ஷாவின் வாக்குறுதி மீறப்பட்ட நிலையில், சாக்சி மாலிக் மல்யுத்தப் போட்டி களில் இருந்து விலகினார். பஜ்ரங் பூனியா, வினேஷ்  போகத் ஆகியோர் தங்கள் விருதுகளை (கடமைப் பாதையில்) துறந்தனர். அப்போதும் மவுனம் காத்த  பிரதமர், திருச்சூரில் நடத்திய உரையில் ‘‘விளை யாட்டுத் துறையில் பெண் குழந்தைகள் முன்னேறு வார்கள் என்பது மோடியின் உத்தரவாதம்’’ என்று கூறினார்.
பெண்மை 
சாம்பலாக்கப்பட்ட ஹத்ராஸ்
ஹத்ராஸ் சம்பவத்தை எவ்வளவு சீக்கிரம் மறந்து  விடுகிறார். 19 வயது தலித் பெண் நான்கு உயர் சாதியினரால் கும்பல் பாலியல் வல்லுறவு செய்து கொல்லப்பட்டார். நாட்டின் மனசாட்சியை அதிர்ச்சிக் குள்ளாக்கிய சம்பவம் 2020 செப்டம்பர் 14 அன்று நடந்தது. ஒரு வாரத்திற்குப் பிறகு, உ.பி காவல்துறை  முதல் தகவல் அறிக்கை பதிவு செய்யத் தயாராக இருந்தது. சிறுமி சிகிச்சைக்காக தில்லியில் உள்ள சப்தர்ஜங் மருத்துவமனைக்கு மாற்றப்பட்டார். இரண்டு வாரங்களுக்குப் பிறகு அவள் இறந்தாள். பெற்றோரிடம் கூட காட்டாமல் அவசர அவசரமாக உடலை தகனம் செய்தனர். அன்பு மகளை பெட் ரோல் ஊற்றி எரித்ததாக குடும்பத்தினர் குற்றம் சாட்டினர்.
இச்சம்பவத்தை தெரிவித்த பத்திரிகையாளர் சித்திக் காப்பன், உ.பி., காவல்துறையினரால் கைது செய்யப்பட்டு, இரண்டு ஆண்டுகள் சிறையில் அடைக்கப்பட்டார். சிறுமியின் குடும்பத்தினர் நீதி விசாரணை கோரினர். ஆனால் சிபிஐ விசாரணை நடத்தப்பட்டது. இறுதியாக, நீதிமன்ற தீர்ப்பு வந்ததும், மூன்று குற்றவாளிகள் தப்பினர். ஒரு குற்றவாளிக்கு மட்டும் ஆயுள் தண்டனை விதிக்கப்பட்டது. சாட்சி யங்களை சேகரிப்பதில் காவல்துறை அலட்சியம் காட்டி யதே குற்றம்சாட்டப்பட்டவர்கள் தப்பிக்க வழி வகுத்தது என்பதை சிபிஐயே ஒப்புக்கொள்ள வேண்டியதாயிற்று.
உன்னாவின் தீப்பந்தம்
உன்னாவ் வன்கொலை, உ.பி.யிலேயே மற்றொரு வழக்கு. கடந்த 2017-ஆம் ஆண்டு பாஜக தலைவரும் எம்எல்ஏவுமான குல்தீப் சிங் செங்கார் 17 வயது  சிறுமியை பாலியல் வல்லுறவுக்கு உட்படுத்தி கொலை செய்த வழக்கு. இரண்டு ஆண்டுகளுக்குப் பிறகு, ரேபரேலி நீதிமன்றத்தில் வழக்கு விசாரணையைக் காண சிறுமி தனது குடும்ப உறுப்பினர்களுடன் சென்ற போது, ஐந்து பேர் அவளைத் தடுத்து நிறுத்தி தீவைத்த னர். 90 சதவிகிதம் தீக்காயம் அடைந்த சிறுமி தில்லி சப்தர்ஜங் மருத்துவமனைக்கு கொண்டு செல்லப் பட்டாலும் காப்பாற்ற முடியவில்லை.
குல்தீப்சிங் செங்காருக்கு எதிராக சாட்சியமளித்த தற்காக பெண்ணின் தந்தை பொய் வழக்குப் போட்டு சிறையில் அடைக்கப்பட்டார். அவர் நீதிமன்ற காவலில்  இருந்தபோது இறந்தார். மற்றொரு சம்பவத்தில், சிறுமியும் அவரது குடும்ப உறுப்பினர்களும் பயணித்த விபத்தில் சிறுமி படுகாயமடைந்ததுடன் அவரது உற வினர்கள் இருவர் உயிரிழந்தனர். இது சிறுமியை கொல்ல நடந்த சதி என்று கூறப்பட்டது. லக்னோ வில் முதல்வர் ஆதித்யநாத் இல்லத்தின் முன் சிறுமி தற்கொலைக்கு முயன்ற சிறிது நேரத்திலேயே இந்த சம்பவம் நடந்துள்ளது. இறுதியில், செங்காருக்கு ஆயுள் தண்டனை விதிக்கப்பட்டது, ஆனால் சிறுமி  அதற்கு முன்பே இந்த உலகத்தை விட்டு மறைந்து விட்டார்.
கோவிலில் ரத்தக்கறை
மோடியின் கட்சி பாதிக்கப்பட்டவர்களுடன் இல்லை என்பதை நிரூபித்த மற்றொரு வழக்கு 2018 ஜனவரி யில் ஜம்மு -காஷ்மீரின் கத்வாவில் நடந்தது. எட்டு வயது சிறுமியை நான்கு காவல்துறையினர் உட்பட 8 பேர் கடத்திச் சென்று கும்பல் பாலியல் வல்லுற வுக்கு உட்படுத்தி கொலை செய்ததுதான் வழக்கு.
முக்கிய குற்றவாளியின் குடும்ப கோவிலில் கும்பல் வல்லுறவு நடந்தது. ஒரு வாரம் கழித்து, சிறுமியின் சடலம் வீட்டில் இருந்து ஒரு கிலோமீட்டர் தொலை வில் கண்டெடுக்கப்பட்டது. இதற்கு ஐநா பொதுச் செயலாளர் அன்டோனியோ குட்டரஸ் வரை எதிர்ப்பு தெரிவிக்கும் நிலை ஏற்பட்டது.
குற்றம் சாட்டப்பட்ட 8 பேரையும் இந்துக்கள் என்று கூறி கைது செய்ததற்கு எதிர்ப்பு தெரிவிக்க பாஜக அமைச்சர்கள் தயாராக இருந்தனர். அப்போது ஜம்மு காஷ்மீர் மக்கள் ஜனநாயகக் கட்சித் தலைவர் மெகபூபா முப்தியும், பாஜகவும் ஆட்சியில் இருந்தன. குற்றம் சாட்டப்பட்டவர்களை விடுவிக்கக் கோரி பாஜக அமைச்சர்கள் லால் சிங் சவுத்ரி (வனத்துறை அமைச்சர்) மற்றும் சந்தர் பிரகாஷ் (தொழில்துறை) ஆகியோர் ஆர்ப்பாட்டம் நடத்தினர். கும்பல் வல்லுறவு செய்யப்பட்ட சிறுமியுடன் அல்ல, அந்த பிஞ்சு உடலை சிதைத்த அரக்கப் பிறப்புகளுடன் பாஜக நின்றது.
அடக்குமுறையாளர்களுக்கு சுதந்திரம்
பில்கிஸ் பானு நினைவில் இல்லையா? தன் மூன்று  வயது மகள், கண் முன்னே தலை துண்டிக் கப்பட்டதை நிராதரவாகப் பார்க்க வேண்டிய நிலை க்கு உள்ளான இந்தியப் பெண். 2002 குஜராத் கல வரத்தின் போது கும்பல் வல்லுறவு செய்யப்பட்டபோது இருபத்தொரு வயதான பில்கிஸ் பானு ஐந்து மாத கர்ப்பிணியாக இருந்தார்.
கும்பல் குற்றவாளிகள் அன்று குடும்பத்தைச் சேர்ந்த 14 பேரைக் கொன்ற னர். அப்போது குஜராத் முதல்வராக இருந்தவர் நரேந்திர தாமோதர் தாஸ் மோடி. இன்று அவர் தில்லியின் ஆட்சி சக்கரத்தை சுழற்றிக் கொண்டி ருக்க, பில்கிஸ் பானுவை பாலியல் வல்லுறவு செய்த  குற்றத்திற்காக சிறையில் இருந்த 14 பேர் விடுதலை செய்யப்பட்டனர். 75ஆவது சுதந்திர தினத்தை ஆசாத் கி அம்ரித் மஹோத்ஸவ் என்று கொண்டாடும் போது 14 பாலியல் வன்கொடுமை குற்றவாளிகள் சிறை யில் நல்ல நடத்தையை காரணம் காட்டி விடுதலை செய்யப்பட்டனர். பரோலில் வெளியில் இருக்கும் போது சாட்சிக ளிடம் செல்வாக்கு செலுத்த முயன்றதாக பல காவல் நிலையங்களில் வழக்கு நிலுவையில் உள்ள நிலை யில் விடுதலை செய்யப்பட்டதாக ‘என்டிடிவி’ தெரி வித்தது. குற்றம்சாட்டப்பட்டவர்கள் ஒன்றிய அரசின் வழிகாட்டுதல்களை மீறி விடுவிக்கப்பட்டதாகவும் ‘தி இந்து’ எழுதியது. குற்றம் சாட்டப்பட்டவர்கள் கொடூர மான அரிதிலும் அரிதான குற்றத்தைச் செய்துள்ள தாகவும், அவர்கள் கருணைக்கு தகுதியற்றவர்கள் என்றும் சிபிஐ கூறியது, ஆனால் குஜராத்தி அமித்ஷா  தலைமையிலான மத்திய உள்துறை அமைச்சகம் அதைக் கேட்கவில்லை.
அவர்கள் சிறையில் இருந்து வெளியே வந்ததும் அவர்களை மலர் மாலைகள் அணிவித்து வரவேற்க பாஜக உள்ளிட்ட சங்பரிவார் அமைப்பினர் தயாராக இருந்தனர். தஹோட் தொகுதி பாஜக எம்பி ஜஸ்வந்த்  சிங் பாபர் மற்றும் அவரது சகோதரர் எம்எல்ஏ ஷைலேஷ் பாபர் ஆகியோர் இந்த பாலியல் வல்லுறவாளர்களில் சிலருடன் அரசாங்க மேடையைப் பகிர்ந்து கொண்ட னர். பாஜக யாருடன் உள்ளது என்பது மீண்டும் மீண்டும் நிரூபணமாகியுள்ளது. பத்திரிகையாளர் உட்பட இருவரைக் கொன்று, இரண்டு பெண்களை பாலியல் வல்லுறவு செய்த தற்காக சிறையில் இருக்கும் குர்மீத் ராம் ரஹீமை அரவணைப்பதும் மோடியின் பாஜகதான். நவம்பர் 5 மாநில தேர்தல்களில் ராம் ரஹீமுக்கு பாஜக 21 நாள் பரோல் வழங்கியது. தேரா சச்சா சவுதா மற்றும் அதன் உறுப்பினர்களின் ஆதரவை ஒருங்கிணைக்க இந்த நடவடிக்கை எடுக்கப்பட்டது.
ராஜஸ்தானின் கங்காநகர் மாவட்டத்தில் தங்களின் செல்வாக்கைப் பயன்படுத்தவே இந்த பரோல். ராம் ரஹீமுக்கு நவம்பர் மாதம் முதல் ஆறு முறை பரோல் வழங்கப் பட்டுள்ளது. பீமா கோரேகான் வழக்கில், ஸ்டோன் சுவாமி உட்பட பலருக்கும் ஜாமீன் கிடைக்காத நேரத் தில், கொலையாளிகள் மற்றும் பாலியல் வல்லுறவு குற்ற வாளிகள் பரோல் கிடைத்து விடுதலை  பெற்றனர்.
பெண்களுக்கு மிகவும்  ஆபத்தான நாடு
பெண்களுக்கு எதிரான அரசின் அணுகுமுறை யால் பெண்களின் பாதுகாப்பில் மோடியின் இந்தியா மிகவும் பின் தங்கியுள்ளது. தாம்சன் ராய்ட்டர்ஸ் அறக்கட்டளையின் (2018) கருத்துப்படி, உலகில் பெண்களுக்கு மிகவும் ஆபத்தான நாடு இந்தியா. மோடி ஆட்சிக்கு வந்த பிறகு நிலைமை மோசமா கியது. இதற்கு முக்கிய காரணம் ஆர்எஸ்எஸ் முன்வைக்கும் பெண்கள் குறித்த பார்வையே ஆகும். சமத்துவத்தையும் சமவாய்ப்பையும் வலியுறுத்தும் இந்திய அரசியலமைப்பு அல்ல; மாறாக, “பெண்க ளுக்கு சுதந்திரம் இல்லை” என்று கூறும் மநுஸ்மிரு தியை அரசியல் சாசனமாக மாற்ற ஆர்.எஸ்.எஸ்., பா.ஜக., முயல்கின்றன. பெண் உறுப்பினர் சேர்க்கை இல்லாத அமைப்பு ஆர்.எஸ்.எஸ். பெண்களுக்கு சுதந்திரம் தராத தத்துவத்தை கொண்டுள்ளது. குழந் தைகளைப் பெற்றெடுக்கும் ஒரு கருவியே பெண்கள் என்பதுதான் இந்த தாக்குதலின் மையக்கரு.
தமிழில்: சி.முருகேசன்
