
கார்ப்பரேட் நிறுவனங்களுக்கு 15 சதவீதம் குறைந்தபட்ச வரி 


நமது நிருபர்
அக்டோபர் 31, 2021
10/31/2021 10:01:16 PM



ரோம், அக். 31 - பெருநிறுவனங்களின் லாபத்தில் குறைந்தபட்சம் 15 சதவீதமாவது வரி விதிக்கும் ஒப்பந்தம் ஒன்றுக்கு, உலகின் 20 முக்கிய பொருளாதாரங்களைச் சேர்ந்த தலைவர்கள் ஒப்புதலளித்துள்ளனர்.பன்னாட்டு நிறுவனங்கள் தங்கள் லாபத்தை குறைவான வரி விதிக்கும் நாடுகளுக்கு திசை திருப்பிவிடும் பிரச்சனையைத் தொடர்ந்து இப்படி ஒரு ஒப்பந்தம் கொண்டு வரப்பட்டுள்ளது. ரோம் நகரத்தில் நடந்த, ஜி20 உச்சி மாநாட்டில் கலந்து கொண்ட அனைத்து  நாட்டுத் தலைவர்களும் இந்த ஒப்பந்தத்துக்கு தங்கள் சம்மதத்தைத் தெரிவித்தனர்.உச்சிமாநாட்டின் நிகழ்ச்சி நிரலில் பருவநிலை மாற்றம் மற்றும் கொரோனா போன்ற பிரச்சனைகளும் உள்ளன. பெருந்தொற்று தொடங்கி யதிலிருந்து ஜி20 நாட்டுத் தலைவர்கள் நேரடியாக கலந்து கொள்ளும் முதல் சந்திப்பு இது.
 9 நாடுகள் மற்றும் ஐரோப்பிய ஒன்றி யத்தை உள்ளடக்கிய ஜி20 குழுவில் சீனாவின் ஷி ஜின்பிங் மற்றும் ரஷ்யாவின் விளாடிமிர் புதின் ஆகிய இருவர் மட்டும் நேரடியாக கலந்து கொள்ளாமல் காணொளி வழியாக கலந்து கொண்டனர்.அமெரிக்கா முன்மொழிந்த இந்த வரி ஒப்பந்தம், ஞாயிற்றுக்கிழமை முதல் அதிகாரபூர்வமாக பின்பற்றப்படும் என ராய்டர்ஸ் முகமை கூறியுள்ளது. 2023ம் ஆண்டில் இது அமல்படுத்தப்படும். உலக பொருளாதாரத்துக்கு இந்த வரலாற்று முக்கியத்துவம் வாய்ந்த ஒப்பந்தம் ஒரு “முக்கிய தருணம்” என்றும்,  “குறைவாக வரி வசூலிக்கும் நாடுகளுக்கு நிறுவனங்கள் போட்டி போட்டுக் கொண்டு ஓடும் கார்ப்பரேட் வரி பிரச்சனையை குறைக்கும்” என்றும் அமெரிக்க கருவூல செயலர் ஜனெட் யெல்லன் கூறினார். பல அமெரிக்காவைச் சேர்ந்த பெரு நிறுவனங்கள் அதிகம் வரி செலுத்த வேண்டி இருந்தாலும், அமெரிக்க வணிக நிறுவனங்கள் மற்றும் தொழிலாளர்கள் இந்த வரி ஒப்பந்தத்தின் மூலம் பலனடைவார்கள் என அவர் தன் ட்விட்டர் பக்கத்தில் கூறியுள்ளார்.
ஜி20 மாநாட்டில் நடக்கும் நிகழ்வுகள் பருவநிலை மாற்ற மாநாட்டில் எதிரொலிக்கலாம் என தெரிகிறது.  உலகின் வெப்பநிலை உயர்வை 1.5 டிகிரி செல்சியஸுக்குள் கட்டுப்படுத்த ஜி20 நாடுகளின் வாக்குறுதிகளை வரைவு அறிக்கை ஒன்றில் பட்டியலிட்டுள்ளதாக ராய்டர்ஸ் முகமை கூறியுள்ளது. மேலும் அதற்கு அர்த்தமுள்ள மற்றும் சீரிய முறையில் நடவடிக்கை எடுக்கும் செயல்பாடுகள் தேவைப்படும் என அவ்வறிக்கையில் கூறப்பட்டுள்ளதாக ராய்டர்ஸ் குறிப்பிட்டுள்ளது. முன்னேறும் நாடுகளின் தேவையைப் பூர்த்தி செய்ய, ஒவ்வோர் ஆண்டும் 100 பில்லியன் அமெரிக்க டாலரை மக்களி டமிருந்தோ, தனியாரிடமிருந்தோ திரட்ட முன்னேறிய நாடுகள் ஒப்புக் கொண்டன, அதை வைத்து வளரும் நாடுகள் பருவ நிலை மாற்றம் தொடர்பான பிரச்சனை களை எதிர்கொள்ளலாம் என 2009ஆம் ஆண்டில் கூறப்பட்டது. ஆனால் அப்போது  முதல் பணக்கார நாடுகள் இந்த வாக்குறுதியை நிறைவேற்ற முடியாமல் தவிக்கின்றன. அது எவ்வளவு முக்கியம் என்பதும், தேவை என்பதும் இந்த வரைவு அறிக்கையில் குறிப்பிடப்பட்டுள்ளது.
