
இதுவரை இல்லாத நகர்வு ராணுவத் தளபதியின் பதவிக் காலம் நீட்டிப்பு


நமது நிருபர்
மே 27, 2024
5/27/2024 8:52:22 PM



புதுதில்லி,மே27-  எதிர்வரும் மே 31 அன்று ஓய்வு பெறவிருந்த ராணுவத் தளபதி ஜெனரல் மனோஜ் பாண்டேவின் பதவிக் காலத்தை பாஜக அரசு மேலும் ஒரு மாதம் நீட்டித்து, மே 26 அன்று அறிவித்துள்ளது.
இந்திய ராணுவத்தில் ராணுவத் தளபதி மூன்று ஆண்டுகளோ அல்லது அவரது  62 வயது வரையோ பணியாற்றுவது வழக்கம். ராணுவ ஜெனரலாக 
பாண்டே 2022 ஏப்ரல் 30 அன்று நியமிக்கப்பட்டார்.  
மே 6 அன்றே அவர்  62 வயதை அடைந்துவிட்டார். அதன் காரணமாக இம்மாதம் இறுதியில் ஓய்வு பெற இருந்த சூழலில் தான் மோடி அரசு இப்படிப் பட்ட அசாதாரண நடவடிக்கை யை மேற்கொண்டுள்ளது.
அதாவது, மே 31 அன்று பாண்டே ஓய்வு பெற்றால் புதிய தளபதியை ஜூன் 4 அன்று தேர்தல் முடிவு களுக்குப் பிறகு பதவி ஏற்கும் அரசாங்கமே தேர்வு  செய்ய வேண்டிய நிலை இருந்தது.   
ஆனால் அதைமாற்றி மோடி அரசு அவருக்கு ஒரு மாதம் பதவி நீட்டிப்பு வழங்கியுள்ளது. பாஜக அரசின் இந்த முடிவிற்கு பல கட்சிகளும் கண்டனம் எழுப்பியுள்ளனர்.
