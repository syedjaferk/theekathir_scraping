
புதிய அரசியல் சட்டத்தை நிறைவேற்றுங்கள்


நமது நிருபர்
ஆகஸ்ட் 30, 2022
8/30/2022 10:36:13 PM



சாண்டியாகோ, ஆக. 30- மக்கள் முன்பாக வைக்கப்பட்டுள்ள புதிய அரசியல் சட்டத்திற்கு ஆதரவாக வாக்களிக்கு மாறு அனைத்துத் தரப்பினரையும் சிலியின் மாதர் சங்கங்கள் வலியுறுத்தியுள்ளன. தென் அமெரிக்க நாடுகளில் ஜனநாயகம் நடைமுறைக்கு வந்தபிறகு, முதன்முறையாக சிலியில் மார்க்சிய சித்தாந்தத்தில் நம்பிக்கை யுள்ள ஒருவர் ஜனாதிபதியாகத் தேர்வு செய்யப்பட்டார். 1970 ஆம் ஆண்டில் மக்களின் பெரும் ஆதரவுடன் ஆட்சிக்கு வந்த  சால்வடார் அலெண்டே மூன்று ஆண்டுகளில் கல்வியில், தொழில்துறையில் மற்றும் மக்க ளின் வாழ்க்கைத் தரத்தில் பெரும் மாற்றங் களைக் கொண்டு வந்தார். அவர் மேற்கொண்ட மாற்றங்கள் பிற நாடுகளிலும் தாக்கத்தை ஏற்படுத்தியதால் அமெரிக்கா, அவர் தலைமையிலான அரசைக் கவிழ்த்தது. அவரையும் கொலை செய்தது. 1973 ஆம் ஆண்டில் அதிகாரத்திற்குப் பொறுப்பேற்ற வலதுசாரி சர்வாதிகார ஆட்சி அரசியலமைப்புச் சட்டத்தை முடக்கியது. 3 ஆயிரத்திற்கும் மேற்பட்டோர் “காணாமல்” போயினர். 1990 ஆம் ஆண்டு வரையில் இது  நீடித்தது. அதன்பிறகும் சர்வாதிகார ஆட்சியின்  கீழ் 1980 ஆம் ஆண்டில் உருவாக்கப்பட்ட அர சியல் சட்டமே நடைமுறையில் இருந்து வந்தது. 2019 ஆம் ஆண்டில் மக்கள் போராட்டம் வெடித்தது. இந்தப் போராட்டத்தின் விளைவாக புதிய அரசியலமைப்பு சட்டம் இயற்றப்படும் என்ற உறுதிமொழியை அரசு அளித்தது.
2021 ஆம் ஆண்டில் புதிய அரசியல் நிர்ணய  சபையை மக்கள் தேர்வு செய்தனர். போராட்டங்களில் ஈடுபட்ட அமைப்புகள் எதிர்பார்த்தது போன்று இந்த தேர்வு இல்லை யென்றாலும், புதிய அரசியல் சட்டம் என்ற கோரிக்கைக்கு வெற்றி கிடைத்தது. அந்த அவை தற்போது புதிய அரசியல் சட்ட வரைவை முன்வைத்துள்ளது. செப்டம்பர் 4 ஆம் தேதியன்று, பொது வாக்கெடுப்பு நடை பெறப் போகிறது. இடதுசாரி அரசு தற்போது ஆட்சியில் உள்ளதால், புதிய சட்டம் முறையாக அமல்படுத்தப்படும் என்று எதிர்பார்க்கப்படுகிறது.
மாதர் சங்கங்கள் வரவேற்பு
புதிய அரசியல் அமைப்புச் சட்டத்துடன் தாங்கள் முழுமையாக ஒத்துப் போவதாக சிலியின் பல்வேறு மாதர் சங்கங்கள் கருத்து தெரிவித்துள்ளன. புதிய சட்டத்திற்கு ஆதரவு திரட்டியும் வருகிறார்கள். புதிய  அரசியல் சட்டம் பெண்களின் உரிமைகளை மதிப்பதாக அவர்கள் கருத்து தெரிவித்துள்ள னர். செப்டம்பர் 4 அன்று நடைபெறும் பொது வாக்கெடுப்பில் புதிய அரசியல் சட்டத்திற்கு வாக்களிக்குமாறு  37 சமூக அமைப்புகளின் கூட்டுக்குழு கேட்டுக்கொண்டுள்ளது.  இந்தக் குழுவின் செய்தித்தொடர்பாளரான சிந்தியா ஷபர், “பெண்களுக்கு சமநிலை, அரசியல் பங்கேற்பு, அமைப்புகளுக்கு சுயாட்சி, வன்முறையற்ற வாழ்க்கை, முடிவெடுக்கும் உரிமை, பரந்த அளவிலான பாலியல் கல்வி, கவுரவமான வீடு, குடும்பப் பராமரிப்பை வேலையாக அங்கீகரிப்பது உள்ளிட்ட அம்சங்கள் இந்தப் புதிய அர சியல் சட்டத்தில் இடம் பெற்றுள்ளன” என்று சுட்டிக்காட்டியுள்ளார். பொது வாக்கெடுப்பில் பங்கேற்கப் போவதில் கிட்டத்தட்ட பாதிப்பேர் பெண்கள் என்பதையும் அவர் நினைவுபடுத்திப் பேசினார்.
ம்சங்கள் அடங்கிய அரசியல் சட்டம் வரப்போகிறது என்று சியோமரா மோலினா என்ற தலைவர் கூறியதோடு, “ஒற்றுமை, சமத்துவம் மற்றும் சமூக நீதி ஆகியவை அடங்கிய அரசியல் அமைப்பு சட்டமாக உள்ளது” என்றார்.  கடந்த இரண்டு ஆண்டுகளாக இந்தப் புதிய அரசியல் அமைப்பு சட்டம் பற்றிய விவா தம் சிலியில் நடைபெற்று வருகிறது. அதே வேளையில், இந்த சட்டத்தை விவாதித்து, நிறைவேற்ற வேண்டிய அரசியல் நிர்ணய சபை யில் எதிர்பார்த்த அளவிலான முற்போக்கு, ஜனநாயக சிந்தனை கொண்டவர்கள் இடம்  பெறவில்லை. ஆனால், இடதுசாரிக் கட்சி களின் ஆதரவுடன் இடதுசாரித் தலைவர் காப்ரி யல் போரிக் ஜனாதிபதியாகப் பொறுப்பேற்றி ருப்பதால், சட்டம் நடைமுறைக்கு வரும் என்று இதற்காகப் போராடிய அமைப்புகள் தெரிவிக் கின்றன. அரசியல் நிர்ணய சபையில் சரியான பிரதிநிதித்துவம் இருந்திருந்தால் முழுமை யான, மக்கள் சார்ந்த சட்டம் வந்திருக்க முடியும் என்று இடதுசாரிக் கட்சிகள் கருது கின்றன.
 
