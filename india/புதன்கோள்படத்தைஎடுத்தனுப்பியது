
புதன் கோள் படத்தை எடுத்தனுப்பியது ஐரோப்பிய விண்கலம் பெபிகொலம்பு


நமது நிருபர்
அக்டோபர் 3, 2021
10/3/2021 8:48:13 PM



லண்டன், அக்.3- ஐரோப்பாவின் பெபிகொலம்பு திட்டம், சூரியனுக்கு மிக அருகில் இருக்கும் புதன் கோளின் முதல் படங்களை அனுப்பியுள்ளது. புதன் கோளின் மீது அதிவேகமாக பறந்த போது, வெறும் 200 கிலோ மீட்டர் (125 மைல்) உயரத்தில் இந்த படங்களை எடுத்தது அந்த விண்கலம். விண்கல கட்டுப்பாட்டாளர்கள் இது போல ஐந்து முறை புதன் கோளுக்கு அருகில் பறக்க திட்ட மிட்டுள்ளனர். ஒவ்வொரு முறையும் புதன் கோளின் ஈர்ப்பு விசையைப் பயன்படுத்தி, விண்கலத்தின் வேகத் தைக் கட்டுப்படுத்த திட்டமிட்டுள்ள னர். பெபிகொலம்பின் வேகம் குறைக்கப்பட்டு, புதன் கோளைச்  சுற்றி தனக்கென ஒரு நிலையான சுற்று வட்டப் பாதையை உருவாக்கிக் கொள்வது தான் அதன் நோக்கம். இத்திட்டம் 2025ஆம் ஆண்டின் இறு திக்குள் நடக்க வேண்டும். பெபி கொலம்பு திட்டத்தின் பக்கவாட்டி லுள்ள குறைந்த தெளிவுத்திறன் கொண்ட கண்காணிப்பு கேமராக்க ளால் புதன் கோளின் முதல் படங்கள் எடுக்கப்பட்டன. பெபி தன் உயர் தெளிவுத்திறன் கொண்ட அறிவியல் கேமராக்களைப் பயன்படுத்த வில்லை. பெபிகொலம்பு அடிப்படையில் இரண்டு விண்கலம்.
ஒரு பகுதியை ஐரோப்பிய விண்வெளி நிறுவனமான யூரோப்பியன் ஸ்பேஸ் ஏஜென்சி உரு வாக்கியது. மற்றொரு பகுதியை ஜப்பானிய விண்வெளி நிறுவனமான ஜாப்பனீஸ் ஸ்பேஸ் ஏஜென்சி (ஜாக்ஸா) உருவாக்கியது. இந்த இரண்டு பகுதிகளும் ஒன்றோடு ஒன்று இணைந்துள்ள நிலையில் ஐரோப்பிய விண்கலத்தின் உயர் தெளிவுத் திறன் கொண்ட அறிவியல் கேமராக்கள் இரண்டு விண்கலப் பகுதிக்கும் நடுவில் மாட்டிக்கொண் டுள்ளன. பொறியியல் அல்லது செல்ஃபி கேமராக்கள் கோளின் மேற்பரப்பில் அடையாளம் காணக் கூடிய அம்சங்களை எடுக்க போது மானவையாக இருக்கின்றன. இந்த பொறியியல் கேமராக்கள் எடுத்த எளிய கருப்பு - வெள்ளை புகைப் படங்கள் சனிக்கிழமை பூமிக்கு வரத் தொடங்கின. எல்லா படங்களும்  வந்து சேர்ந்த பின், ஐரோப்பிய விண் வெளி முகமை அனைத்து படங்களை யும் தொகுத்து ஒரு குறும்படத்தை உருவாக்கி, அதை திங்கட்கிழமை வெளியிடும் என எதிர்பார்க்கப்படு கிறது. பிரிட்டனின் திறந்தவெளி பல்க லைக்கழகத்தைச் சேர்ந்த பேராசிரி யர் டேவ் ரோத்தேரி, பெபியின் புதன் கோள் புகைப்படங்களைக் கண்டு மகிழ்ச்சியடைந்ததாக தெரிவித்தார். புதன் கோளை அதிவிரைவாக கடக் கும் போது எடுக்கப்பட்ட மகிழ்ச்சிகர மான படங்கள் இவை,
இருப்பினும் புதன் கோளின் அற்புதமான பார்வை நமக்கு கிடைத்திருக்கிறது என கூறி னார் அவர். “நீங்கள் ஒரு பள்ளமான மேற் பரப்பைக் காண்கிறீர்கள், இருப்பி னும் எரிமலை குழம்பு வழிந்தோடிய வழுவழுப்பான தளங்களையும் காண்கிறீர்கள். அதே போல கடந்த காலங்களில் எரிமலை வெடிப்புகள் ஏற்பட்ட ஒளிமயமான பகுதியையும், இன்று காணாமல் போய்க் கொண்டி ருக்கும் மேற்பரப்பு பகுதிகளையும் உங்களால் பார்க்க முடியும். நாம் சுற்றுவட்டப் பாதையில் நுழைந்த பின், உண்மையிலேயே உயர் தெளி வுத் திறன் கொண்ட படங்களைப் பார்க்கும் போது, புதன் கோளின் மேற்பரப்பின் மேல் 10 முதல் 20 மீட்டர் அளவுக்கு விண்வெளியில் காணா மல் போவதைப் பார்க்க முடியும், அந்த வெற்றிடத்தை ஹாலோ என்று நாங்கள் அழைக்கிறோம்.” குறைந்த தெளிவுத் திறன் கொண்ட கேமராவில் எடுக்கப்படும் படங்களே, புதன் கோளின் முக்கிய அம்சங்களைக் காண போதுமான தாக இருக்கின்றன. பெபிகொலம்பு உண்மையா கவே அறிவியல் ஆராய்ச்சி செயல் பாடுகளைத் தொடங்குவதற்கு நீண்ட காலம் இருந்தாலும், சில ஆய்வுக் கருவிகள் புதன் கோளை நெருங்கிச் செல்லும் போது இயக்கப்படுகின் றன.
