
2 டோஸ் தடுப்பூசி போட்டால்தான்  ரயிலில் செல்ல அனுமதி... 


நமது நிருபர்
ஆகஸ்ட் 11, 2021
8/11/2021 12:00:00 AM



மும்பை:
இரண்டு டோஸ் கொரோனா தடுப்பூசி போட்டவர்கள் மட்டும்  மும்பை நகர மின்சார ரயில்களில் பயணிக்க மகாராஷ்டிர அரசு அனுமதி அளித்துள்ளது.
கொரோனா பரவலால் மும்பையில் மின்சார ரயில்களில் பொதுமக்கள் செல்ல தடைவிதிக்கப்பட்டது. பிறகு அத்தியாவசிய, சுகாதார மற்றும் அரசு ஊழியர்கள் மட்டுமேமின்சார ரயில்களில் பயணிக்க  அனுமதிக்கப்பட்டது. கடந்த மாதம் 2டோஸ் தடுப்பூசி போட்டவர்களை மின்சாரரயில்களில் அனுமதிக்க வேண்டும் என்று காங்கிரஸ் மூத்த தலைவரும், முன்னாள் ஒன்றிய அமைச்சருமான மிலிந்த் தியோரா மற்றும் பல்வேறு தரப்பினர் மாநில அரசுக்குக் கோரிக்கை விடுத்தனர்.  இந்நிலையில் மகாராஷ்டிர முதல்வர் உத்தவ் தாக்கரே சமூகவலைத்தளம் மூலமாக மக்களிடம் பேசுகையில்,  இதுவரை மும்பையில் 19 லட்சம் பேர் 2 டோஸ் தடுப்பூசி போட்டுள்ளனர்.  எனவே, முதல் கட்டமாகமின்சார ரயில்களில் 2 டோஸ் தடுப்பூசி போட்டவர்கள் பயணம் 
செய்ய அனுமதி வழங்கப்படு கிறது. 2ஆவது டோஸ் தடுப்பூசிபோட்டு 14 நாட்கள் முடிந்தவர்கள்ஆகஸ்ட்  15ஆம் தேதி முதல் மின்சார ரயில்களில் பயணம் செய்யலாம்.தடுப்பூசி போட்டவர்கள் மின்சார ரயிலில் பயணம் செய்யஆன்லைனில் டிக்கெட் பெற செல்போன் செயலி உள்ளது. பொது மக்கள் தடுப்பூசி போட்ட விவரங்களை கொடுத்து அதில் டிக்கெட், மாத சீசன் பாஸ் பெறலாம். ஸ்மார்ட் போன் இல்லாதவர்கள் நேரடியாகவும் டிக்கெட்,மற்றும் பாஸ் பெற்றுக்கொள்ள லாம். பொதுமக்கள் வார்டு ஆபிஸ், புறநகர் ரயில்நிலையங்களிலும் டிக்கெட் பெறலாம். இந்த சீசன் பாஸ்களின் உண்மைத் தன்மையைக் கண்டறிய க்யுஆர் கோடு வழங்கப்படும் என்று தெரி வித்தார்.
