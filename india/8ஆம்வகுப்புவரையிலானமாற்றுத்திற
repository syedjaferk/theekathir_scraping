
8 ஆம் வகுப்பு வரையிலான மாற்றுத்திறன் குழந்தைகளுக்கு பள்ளிகள் திறக்கும்வரை உணவுப் பொருட்கள் இலவசம்...  கேரள அமைச்சர் வி.சிவன்குட்டி உத்தரவு.... 


நமது நிருபர்
ஜூலை 4, 2021
7/4/2021 12:00:00 AM



திருவனந்தபுரம்:
உடல் ரீதியான சவால்களை எதிர்கொள்ளும் எட்டாம் வகுப்பு வரை படிக்கும் குழந்தைகளுக்கு பள்ளி மீண்டும் திறக்கும் வரை உணவுப் பொருட்கள் அடங்கிய பைகளை (கிட்)விநியோகிக்க கேரள பொதுக் கல்வி அமைச்சர் வி.சிவன்குட்டி உத்தரவிட்டுள்ளார்.
கோவிட் 19 இன் சூழலில், முதலாம் வகுப்பு முதல் எட்டாம் வகுப்பு வரை பார்வை மற்றும்செவித்திறன், உடல் குறைபாடுள்ள குழந்தைகளுக்கும், கல்வி கற்கும் குறைபாடுகள் உள்ள குழந்தைகளுக்கும் பள்ளி மீண்டும்திறக்கும் வரை ஆசிரியர்களின் உதவியுடன்வீட்டிலேயே தொடர்ந்து உணவுப் பொருட்கள் அடங்கிய பைகள் விநியோகிக்கப்படும். கோவிட் 19 இன் சூழலில் பள்ளிகள் திறக்கப்படாததால், சப்ளைக்கோவுடன் இணைந்து பள்ளி மதிய உணவு திட்டத்தின் கீழ் மாநிலத்தில் உள்ள அனைத்து பள்ளி குழந்தைகளுக்கும் உணவு கிட்டுகள் விநியோகிக்கப்படுகின்றன. அரசு மற்றும் உதவி பெறும் பள்ளிகளில் எட்டாம் வகுப்பு வரையிலான மாணவர்கள் பள்ளி மதிய உணவு திட்டத்திற்கு தகுதிபெற்றிருந்தனர். மனநலம் பாதிக்கப்பட்ட குழந்தைகளுக்கான மொட்டுகள் / சிறப்புபள்ளிகள் இதில் அடங்கும். இருப்பினும், பார்வை மற்றும் செவித்திறன் குறைபாடுள்ளமாணவர்களுக்கான சிறப்பு பள்ளிகள் மதிய உணவு திட்டத்தில் சேர்க்கப்பட்டுள்ளன. அரசு மற்றும் உதவி பெறும் 43 பள்ளிகள் இந்த பிரிவில் சேர்க்கப்பட்டுள்ளன.
கேரளத்தில் உள்ள பொதுப் பள்ளிகளில் ஒன்று முதல் எட்டு வகுப்புகளில் சேர்க்கப்பட்டசுமார் 4800 குழந்தைகள் உடல் குறைபாடுகள்/சிரமங்களுக்கு பொறுப்பான வள ஆசிரியர்களின் உதவியுடன் வீட்டிலேயே கல்வியைத் தொடர்கின்றனர். இந்தச் சூழலில்தான் இந்த விவகாரத்தை ஆராய்ந்து இந்த பிரிவுகளுக்கும் உணவு கிட்டுகளை விநியோகிக்கஅரசாங்கம் முடிவு செய்தது. சரியான நேரத்தில் குழந்தைகளுக்கு உணவு கிட்டுகள் விநியோகிக்கப்படுவதை சம்பந்தப்பட்ட அதிகாரி உறுதி செய்ய வேண்டும் என்றும் அந்த உத்தரவில் கூறப்பட்டுள்ளது.
