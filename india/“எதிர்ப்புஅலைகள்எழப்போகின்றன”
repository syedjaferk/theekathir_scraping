
“எதிர்ப்பு அலைகள் எழப்போகின்றன”


நமது நிருபர்
ஆகஸ்ட் 29, 2022
8/29/2022 11:21:16 PM



குறைவான ஊதியத்தைப் பெறும் தொழிலாளர்கள் கடும் நெருக்கடியில் சிக்கித் தவிப்பதால் அவர்களுக்கான நிவார ணம் கோரி ஒருங்கிணைந்த போராட்டத்தை நட த்தப்போவதாக பிரிட்டனின் தொழிற்சங்கங்கள் அறிவித்துள்ளன. பிரிட்டனில் யுனிசான் மற்றும் யுனைட் ஆகிய இரண்டு பெரிய தொழிற்சங்கங்கள் உள்ளன. விலைவாசி உயர்வு பெரும் அளவில் இருப்பதால் தொழிலாளர்களுக்கு நிவாரணம் தருமாறு இந்தத் தொழிற்சங்கங்கள் பிரிட்டன் அரசை வலியுறுத்தி வந்தன.  சராசரியாக சமையல் எரிவாயு மற்றும் மின் கட்டணம் ஆகிய இரண்டும் 80 விழுக்காடு அள வுக்கு அதிகரித்தன. சாதாரண குடும்பங்களால் இந்த உயர்வைத் தாங்கிக் கொள்ள முடிய வில்லை. ஆனால், இந்தக் குடும்பங்களுக்கு உதவும் வகையில் ஊதியத்தை உயர்த்த வேண்டும் என்ற கோரிக்கைக்கு பிரிட்டன் செவிசாய்க்கவில்லை. மக்களின் துயரம் இதோடு நிற்கவில்லை. வரும் அக்டோபரில் இருந்து சமையல் எரிவாயு மற்றும் மின்கட்டணம் ஆகிய இரண்டும் பெரும் அளவிலான விலை அதிகரிப்பைச் சந்திக்கப் போகின்றன. அவசர, அவசியமாக இந்த நெருக்கடியைச் சமாளிக்க நடவடிக்கைகள் எடுக்கப்பட வேண்டும் என்று கோரிக்கைகள் எழுந்துள்ளன.
ஒவ்வொரு மூன்று மாதமும் கடுமையான அதிகரிப்பை சந்திக்கும் என்று எரிவாயு மற்றும்  மின்சார சந்தைக்கான அலுவலகம் எச்சரித்துள் ளது. இந்த அதிகரிப்பு குடும்பங்களின் மீது பெரும் தாக்கத்தை ஏற்படுத்தும் என்று இந்த அலுவல கத்தின் தலைமை செயல் அலுவலர் ஜொனாதன் பிரியர்லி தெரிவித்துள்ளார். உக்ரைன் நெருக்கடியால் எரிவாயு மற்றும் மின்சாரம் ஆகிய இரண்டின் கட்டணங்கள் அதி கரித்துள்ளது என்று பிரியர்லி சுட்டிக்காட்டுகிறார். இதனால், குறைந்தபட்ச ஊதியம் என்பதை, தற்போதுள்ள விலைவாசி உயர்வுடன் இணைத்து நிர்ணயிக்க வேண்டும். அரசு ஏற்க மறுத்து வருவதால், ஒருங்கிணைக்கப்பட்ட தொழிற் சங்கங்கள் இணைந்து போராட்ட அலைகளை உருவாக்கும். 
உடனடியாக அரசு தலையிட வேண்டும் என்று யுனிசான் தொழிற்சங்கம் வலியுறுத்தியுள்ளது. பிரிட்டனின் பணவீக்கம் என்பது தற்போது 10.1 விழுக்காடாக இருக்கிறது. மற்றொரு தொழிற் சங்கமான தொழிற்சங்க காங்கிரஸ், மின் கட்டணங்கள் தொழிலாளர்களின் கண்களில் கண்ணீர் வரவழைக்கும்வகையில்அமைந்துள்ளன.  மின்கட்டண உயர்வையும், வாழ்வதற்கான செலவு அதிகரித்திருப்பதையும் சமாளிக்க ஒரு  மணி நேரத்திற்கு 15 பவுண்டு என்று நிர்ணயிக்க வேண்டும். அப்போதுதான் குறைந்த ஊதியம்  பெற்று வரும் லட்சக்கணக்கான தொழிலாளர் களால் தங்கள் வாழ்க்கையைச் சமாளிக்க முடியும் என்று கோரியுள்ளது.  23 மற்றும் அதற்கு மேற்பட்ட வயதுள்ளவர் களுக்கு தற்போது 9.5 பவுண்டு ஒரு மணி நேரப்  பணிக்கு தரப்பட்டு வருகிறது. இதை உடனடியாக அதிகரிக்க வேண்டும். கடந்த 40 ஆண்டுகளில் இல்லாத அளவுக்கு பணவீக்கம் அதிகரித்துள்ள தால், ஊதியங்களை அதிகரிக்கத் தேவையான திட்டங்களை அரசு வகுக்க வேண்டும் என்று தொழிற்சங்க காங்கிரஸ் வலியுறுத்தியுள்ளது. 
8 லட்சம் குழந்தைகள் பட்டினி
பிரிட்டனில் இலவச உணவுக்கு தகுதி பெறாத  எட்டு லட்சம் குழந்தைகள் பட்டினியால் வாடிக்  கொண்டிருக்கிறார்கள். இவர்களின் குடும்பங்கள் பள்ளிகளில் வழங்கப்படும் இலவச உணவுக்கு தகுதி பெறவில்லை. இதேபோன்று மேலும் லட்ச த்திற்கும் மேற்பட்ட குழந்தைகள் இத்தகைய நிலையை எட்டும் அபாயம் எழுந்திருக்கிறது. ஏற்கனவே விதிக்கப்பட்டுள்ள வருமான உச்ச வரம்பு தற்போதுள்ள பணவீக்கத்தால் அடிபட்டுப் போய்விட்டது என்று தொழிற்சங்கங்கள் சுட்டிக் காட்டியுள்ளன. பசியோடு பள்ளிக்கு வரப்போகும் குழந்தைகளின் எண்ணிக்கை பெருகப் போகிறது என்று கல்வித்துறை வல்லுநர்கள் எச்சரித்துள்ளனர். 
நெருக்கடியில் கால்பந்து அணிகள்
எரிபொருள் விலைகளின் அதிகரிப்பு சில  கால்பந்து அணிகள் மீது கடுமையான பாதிப்பை  ஏற்படுத்தும் என்று பாரஸ்ட் கிரீன் ரோவர்ஸ் அணியின் உரிமையாளர் டேல் வின்ஸ்  கூறியுள்ளார். சில அணிகள் விளையாடு வதையே நிறுத்திவிடலாம். இந்த விலை உயர்வைக் கட்டுப்படுத்தும் வகையில் அரசு  உடனடியாகத் தலையிட வேண்டும். இல்லை யேல் கடுமையான விளைவுகள் ஏற்படும் என்றும் அவர் எச்சரித்துள்ளார்.  போரிஸ் ஜான்சன் பதவி விலகியுள்ள நிலை யில், புதிய பிரதமரைத் தேர்வு செய்வதற்கான பணி யில் ஆளும் கன்சர்வேடிவ் கட்சி இறங்கியிருக் கிறது. புதிய பிரதமர் தேர்வு செய்யப்பட்ட பிறகு தான் விலைவாசி உயர்வைக் கட்டுப்படுத்து வதற்கான பணிகள் நடக்கும். லிஸ் டிரஸ் பொறுப்பேற்றால், அவசரக் கூட்டம் நடத்தப்பட்டு மக்களுக்கு நிவாரணம் வழங்கும் வகையில் வரிகளைக் குறைப்பார் என்று ஆளும்கட்சி வட்டாரங்கள் தெரிவிக்கின்றன. 

 
