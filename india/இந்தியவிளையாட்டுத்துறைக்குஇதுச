
இந்திய விளையாட்டுத் துறைக்கு இது சிறப்பான தருணம்...    பாராலிம்பிக்கில் பதக்கம் வென்ற வீரர்களை  வாழ்த்தி பிரதமர் மோடி பெருமிதம்.. 


நமது நிருபர்
ஆகஸ்ட் 31, 2021
8/31/2021 12:00:00 AM



புதுதில்லி 
டோக்கியோவில் நடந்து வரும் பாராலிம்பிக் துப்பாக்கிச் சுடும் போட்டியில் தங்கம் வென்ற அவனி லெகாராவுக்கு பிரதமர் நரேந்திர மோடி வாழ்த்து தெரிவித்துள்ளார். 
இதுகுறித்து பிரதமர் தனது ட்விட்டர் பக்கத்தில் பதிவிட்டுள்ள வாழ்த்துச் செய்தியில் கூறியிருப்பதாவது: 
“அபாரமான விளையாட்டு அவனி லெகாரா. உங்கள் கடின உழைப்பினால் உங்களுக்குத் தகுதியான தங்கத்தை வென்றதற்கு வாழ்த்துக்கள். உங்கள் சுறுசுறுப்பான தன்மையினாலும், துப்பாக்கிச் சுடுதல் மீதான உங்கள் ஆர்வத்தின் காரணமாகவுமே இது சாத்தியமானது. இந்திய விளையாட்டுத் துறைக்கு உண்மையிலேயே இது ஒரு சிறப்பான தருணம். உங்களது எதிர்கால முயற்சிகள் வெற்றி பெற வாழ்த்துகிறேன்’’ என்று கூறியுள்ளார்.
தேவேந்திர ஜஜாரியா, சுந்தர் சிங் குர்ஜாருக்கு பாராட்டு
இதேபோல், டோக்கியோவில் நடைபெற்று வரும் பாராலிம்பிக் ஆண்களுக்கான ஈட்டி எறிதலில் வெள்ளிப் பதக்கம் வென்ற தேவேந்திர ஜஜாரியா, வெண்கலப் பதக்கம் வென்ற சுந்தர் சிங் குர்ஜார் ஆகியோருக்கு பிரதமர் நரேந்திர மோடி வாழ்த்து தெரிவித்துள்ளார்.
வாழ்த்துச் செய்தியில்,
“தேவேந்திர ஜஜாரியா அபாரமாக விளையாடியுள்ளார்! அனுபவம் வாய்ந்த விளையாட்டு வீரர்களில் ஒருவர் வெள்ளிப் பதக்கம் வென்றுள்ளார். தேவேந்திரன் இந்தியாவை தொடர்ந்து பெருமைப்படுத்தி வருகிறார். அவருக்கு எனது வாழ்த்துக்கள். அவரது எதிர்கால முயற்சிகள் வெற்றிபெற வாழ்த்துகிறேன்’’. “சுந்தர் சிங் குர்ஜார் வெண்கலப் பதக்கம் வென்றது பெரும் மகிழ்ச்சி அளிக்கிறது. அவர் பெரும் தைரியத்தையும் அர்ப்பணிப்பையும் தந்து விளையாட்டில்காட்டியுள்ளார். அவருக்கு எனது வாழ்த்துக்கள்’’ என்று கூறியுள்ளார்.
