
பசுவுக்கு வாழும் உரிமை உள்ளது; அதனை உண்ண மனிதர்களுக்கு உரிமை இல்லை.. மாட்டிறைச்சி சாப்பிடுவோர் இந்திய சமூகத்திற்கு எதிரானவர்கள்....  அலகாபாத் உயர் நீதிமன்ற நீதிபதி சேகர் குமார் யாதவ் ‘தீர்ப்பு’.... 


நமது நிருபர்
செப்டம்பர் 3, 2021
9/3/2021 12:00:00 AM



லக்னோ:
இந்தியாவில் மாட்டிறைச்சி உணவை உண்பவர்கள் சமூக ஒற்றுமையை சீர்குலைக்கும் குற்றத்திற்கு உரியவர்கள்; மாட்டிறைச்சிஉணவு உண்பதை, மனிதர்களுக் கான அடிப்படை உரிமையாகக் கொள்ள முடியாது என்று அலகாபாத்உயர்நீதிமன்றம் கூறியுள்ளது.
மேலும், இந்தியக் கலாச்சாரத் தில் ஒருங்கிணைந்த அம்சமாக பசுக்கள் இருப்பதால் அவற்றுக்கு அடிப்படை உரிமைகளை வழங்கி, பசுவைத் தேசிய விலங்காக அறிவி்க்கவேண்டும் எனவும் உத்தரவிட்டுள்ளது.உத்தரப்பிரதேச மாநில பாஜக அரசு கொண்டுவந்த பசுவதை தடுப்புச் சட்டத்தின் கீழ் சம்பல் மாவட்டத்தைச் சேர்ந்த ஜாவித் என்பவர் கடந்த2021 மார்ச் மாதம் கைது செய்யப்பட்டிருந்தார். இந்நிலையில், அவர் தனக்குஜாமீன் வழங்கக் கோரி அலகாபாத்உயர் நீதிமன்றத்தில் மனுத் தாக்கல்
செய்திருந்தார். 
இந்த மனுவை நீதிபதி சேகர் குமார் யாதவ் தலைமையிலான அமர்வுபுதனன்று விசாரித்தது. அப்போது, ஜாவித்தின் ஜாமீன் மனுவைத் தள்ளுபடி செய்த நீதிபதி சேகர் குமார் யாதவ், 12 பக்கங்களில் விரிவான தீர்ப்பு ஒன்றை வழங்கியுள்ளார். அதில்அவர் கூறியிருப்பதாவது:“இந்தியாவின் புராதான வேதங்கள், மகாபாரதம் ஆகியவற்றில் பசுமிகவும் முக்கியமானது என்பதும், இந்தியக் கலாச்சாரத்தில் ஒருங்கிணைந்த பகுதியாக பசு இருப்பதும் பதிவு செய்யப்பட்டுள்ளது. பசுப் பாதுகாப்பு இந்தியாவின் கலாச்சாரம் என்பதால் அதை ஒரு மதத்தோடு மட்டும் பொருத்திப் பார்க்கக் கூடாது. நாட்டில் வாழும் ஒவ்வொரு குடிமகனுக்கும், அந்த கலாச்சாரத்தைக் காப்பாற்றும் பணிஉள்ளது.
நாட்டின் கலாச்சாரம் மற்றும் நம்பிக்கைகள் பலவீனமடைந்து விட் டால் நாடு பலவீனமடையும். கலாச்சாரத்தை நாம் மறந்த போதெல் லாம், வெளிநாட்டினர் நம்மை அடிமையாக்கினார்கள். தலிபான்களின் படையெடுப்பு மற்றும் ஆப்கனின் ஆக்கிரமிப்பை நாம் மறந்துவிடக் கூடாது.வெவ்வேறு சமூகங்களைச் சேர்ந்த நபர்கள் வாழக்கூடிய ஒரே நாடு இந்தியா. ஆனால் அவர்கள் அனைவரும் தேசத்தைப் பற்றி ஒரே மாதிரியாக தேசப்பற்றுடன் பார்க்கிறார்கள். கலாச்சாரத்தை மதிக்கிறார்கள். 
இதுபோன்ற சூழ்நிலையில், இந்தியாவை ஒன்றிணைத்து அதன்நம்பிக்கையை வலுப்படுத்த ஒருபடி முன்னேறும் போது, மக்களில்சிலர், குறிப்பிட்ட மதத்தவர்களின் நம்பிக்கைக்கு எதிராக செயல்பட்டுநாட்டைப் பலவீனப்படுத்துகிறார்கள். அப்படி பலவீனப்படுத்தியவர்களில் ஜாவித்தும் ஒரு நபர் என்பது நிரூபிக்கப்பட்டுள்ளது. மனுதாரர் செய்த குற்றம் முதல்முறையும் அல்ல. இதற்கு முன்பும் பசுவதை செய்து சமூகத்தின் ஒற்றுமையைக் குலைத்துள்ளார். எனவே, அவருக்கு ஜாமீன் வழங்கினால், மீண்டும் வெளியேவந்து அதே குற்றத்தைச் செய்வார். பசுவின் முக்கியத்துவம் குறித்துஇந்துக்கள் வைத்திருந்த நம்பிக்கையை முகலாய ஆட்சியாளர்களும் புரிந்து வைத்திருந்தனர். முகலாய பேரரசர்கள் பாபர், ஹுமாயூன், அக்பர் போன்றோர் தங்களின் பண்டிகைகளில் பசுவதை செய்வதை தடை செய்தனர். மைசூரு மாகாணத்தை ஆண்ட ஹைதர் அலியும் பசுவதையை தண்டனைக்குரிய குற்றமாக அறிவித்தார். இந்துக்கள் நம்பிக்கையை இவர்கள் மதித்தார்கள் என்பதற்கு இதெல்லாம் உதாரணங்கள். 
மாட்டிறைச்சி உண்பவர்கள் அதை அடிப்படை உரிமை என்கிறார்கள். பசுவை வணங்குபவர்கள் மற்றும் அதைச் சார்ந்துள்ள பொருளாதார ரீதியாக பின்தங்கியவர்களு ககும் இந்த உரிமை பொருந்தும் தானே. எனவே, அதைப் பற்றி கவனம்வைக்க வேண்டும்.இப்போதுள்ள சூழல்களைப் பார்க்கும் போது, ஒன்றிய அரசு, பசுவைத் தேசிய விலங்காக அறிவிக்க வேண்டும். பசுவுக்கு அடிப்படை உரிமைகள் வழங்கும் மசோதாவை ஒன்றிய அரசு நாடாளுமன்றத்தில் கொண்டுவர வேண்டும். பசுவுக்குத்தீங்கும், கொடுமையும் செய்வோரைகடுமையாக தண்டிக்கும் பிரிவுகளைச் சேர்க்க வேண்டும். வாழும் உரிமை என்பது கொல்வதற்கான உரிமையைவிட மேலானது என்பதால் மாட்டிறைச்சி உண்பதை ஒருபோதும் அடிப்படை உரிமையாக எடுக்கமுடியாது. 
நாடு முழுவதும் பசு பாதுகாப்பு மையங்கள் கவலைக்கிடமாக இருப்பதை கவனித்து, சரி செய்ய வேண்டும். பசுக்களை பாதுகாப்பது குறித்துப் பேசியவர்கள், இன்று பசு பாதுகாப்பை மறந்து விட்டார்கள். அரசு கோசாலைகளைக் கட்டுகிறது.ஆனால், பசுவை பராமரிக்க வேண்டிய மக்கள், மாடுகளை கவனிப்பதில்லை. அதுபோலவே, தனியார் கோசாலைகளும் இன்று வெறும் போலித்தனமாக மாறிவிட்டன. அதில் பொதுமக்களிடமிருந்து நன்கொடை பெற்று, பசு ஊக்குவிப்பு என்ற பெயரில் அரசாங்கத்திடமிருந்து உதவி பெறுகிறார்கள். ஆனால், அதை தங்கள் சொந்தநலனுக்காக செலவிடுகிறார் கள். பசுவை கவனித்துக்கொள்வதில்லை.எனவே, விலங்குகளின் பாதுகாப்பு என்ற பெயரில் பணம் சம்பாதிப்பதை நோக்கமாகக் கொண்டவர்களுக்கு எதிராகவும் அரசு சட்டம்கொண்டுவர வேண்டும். பசுவைப் போற்றினால் மட்டுமே நாடு செழிக் கும்.இவ்வாறு நீதிபதி சேகர் குமார்யாதவ் தனது தீர்ப்பில் குறிப்பிட்டுள் ளார்.
