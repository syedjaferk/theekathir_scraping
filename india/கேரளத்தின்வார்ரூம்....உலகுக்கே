
கேரளத்தின் வார் ரூம்....  உலகுக்கே முன்மாதிரி படைத்ததாக நியூயார்க் டைம்ஸ் புகழாரம்... 


நமது நிருபர்
மே 30, 2021
5/30/2021 12:00:00 AM



கொச்சி:
கோவிட்டின் இரண்டாவது அலையில் உலகத்துக்கு முன்மாதிரியான கேரளத்தின் தடுப்பு நடவடிக்கைகளை ‘நியூ யார்க் டைம்ஸ்’ புகழ்ந்துள்ளது. 
இந்திய அரசுகூட என்ன செய்வது என்று தெரியாமல் உறைந்து நின்றபோது சுறுசுறுப்பாகஇயங்கும் வார் ரூம்களை அமைத்து கேரளம் உலகத்துக்கே முன்மாதிரி படைத்ததாகவும் தெரிவித்துள்ளது. கேரளத்தில் உள்ள கோவிட்நோயாளிகளுக்கு, வெளிநாடுகளில் இருந்துவருவோருக்கு, வெளிமாநில தொழிலாளர் களுக்கு… என தனித்தனி அறைகளுடன், ஆக்சிஜன் கிடைப்பதை உறுதிப்படுத்த தனி வார் ரூம்கள் அமைக்கப்பட்டதையும் நியூயார்க்டைம்ஸ் எடுத்துக் கூறியுள்ளது.  
கோவிட் இரண்டாவது அலை தாக்கியபோது, இந்தியாவில் பல மாநிலங்கள் சுகாதாரப்பணியாளர்கள், மருத்துவர்கள், செவிலியர்கள், படுக்கைகள் மற்றும் ஆக்சிஜன் இல்லாமல் தவித்தன. ஆனால் ஒவ்வொரு கோவிட் நோயாளியையும் கண்டுபிடித்து சிகிச்சையளிக்க ‘வார்ரூம்கள்’ அமைத்து கேரளம் காத்திருந்தது. நீங்கள் உள்ளூர் சுகாதார மையத்தில் சென்றால்,நீங்கள் குணமடையும் வரை சுகாதார வழங்குநர் உங்களுடன் இருப்பார். வீட்டிலேயே சிகிச்சையளிக்கப்பட வேண்டுமானால், அதற்கான ஒரு வழிமுறையும் மருந்தும் உள்ளது. இல்லையென்றால், அரசு சிகிச்சை மையங் களுக்குச் செல்லுங்கள். மேலதிக சிகிச்சை தேவைப்பட்டால், ஆக்சிஜன் மற்றும் பிற வசதிகளை அரசாங்கம் உறுதி செய்யும்.
கேரளாவால், இறப்பு விகிதத்தை 0.4 சதவிகிதமாக தடுக்க முடிந்தது. இந்தியாவின் பிற மாநிலங்களில் ஆக்சிஜன் பற்றாக்குறையால் நோயாளிகள் இறந்தனர். ஆக்சிஜன்பற்றாக்குறை ஒருபோதும் கேரளத்தில் இருந்ததில்லை. 3.5 கோடி மக்கள் தொகையில் ஆறு சதவிகிதம் பேர் வெளிநாடுகளில் வாழ்வோர். இதன் விளைவாக, வெளிநாட்டிலிருந்தும், பிறமாநிலங்களிலிருந்தும் தொடர்ந்து ஏராளமான பயணிகள் வருகின்றனர். உள்வரும் ஒவ்வொருபயணியும் கவனமாக சோதனை செய்யப்பட்டு கண்காணிக்கப்படுவதால் கோவிட் பரவல்  தீவிரமாகாமல் தடுக்கப்பட்டது.
வெளிமாநில (விருந்தினர்) தொழிலாளர் களில் சொந்த ஊர்களில் இருந்து திரும்பிவந்தவர்களும் உன்னிப்பாக கண்காணிக்கப்பட்டனர். பேரிடர் மேலாண்மை படையும்சுகாதார ஊழியர்களுடன் கைகோர்த்தது. துல்லியமான திட்டமிடல் மற்றும் குறைபாடற்ற செயல்பாட்டை அரசு வெளிப்படுத்துகிறது. 2018 ஆம் ஆண்டில் நிபா வைரஸ்வெடித்துக்கிளம்பியபோது எடுக்கப்பட்ட நடவடிக்கை ஒரு வழிகாட்டியாக இருந்தது என்றும் நியூயார்க் டைம்ஸ் தனது 23.5.2021தேதியிட்ட இணையப்பக்கத்தில் புகைப்படங்களுடன் தெரிவித்துள்ளது.
