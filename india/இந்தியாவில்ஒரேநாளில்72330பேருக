
இந்தியாவில் ஒரே நாளில் 72330 பேருக்கு கொரோனா


நமது நிருபர்
ஏப்ரல் 1, 2021
4/1/2021 11:39:49 AM



இந்தியாவில் ஒரே நாளில் 72330 பேருக்கு கொரோனா தொற்று உறுதி செய்யப்பட்டுள்ளது.  
இந்தியாவின் கொரோனா தொற்று கடந்த சில நாட்களாக தொடர்ந்து அதிகரித்து வருகிறது. இதனால் கொரோனா தடுப்பு நடவடிக்கைகள் தீவிரப்படுத்தப்பட்டுள்ளது. இந்நிலையில் இந்தியாவில் கொரோனா பாதிப்பு நிலவரம் தொடர்பாக மத்திய சுகாதாரத்துறை அமைச்சகம் இன்று காலை அறிக்கை வெளியிட்டுள்ளது. அதன்படி, கடந்த 24 மணி நேரத்தில் 72,330 பேருக்கு தொற்று உறுதி செய்யப்பட்டுள்ளது. கிட்டத்தட்ட 6 மாதங்களுக்கு பிறகு தினசரி பாதிப்பு உச்சத்தை அடைந்துள்ளது.  இந்நிலையில் இந்தியாவில் கொரோனாவால் பாதிக்கப்பட்டவர்களின் மொத்த எண்ணிக்கை 1,22,21,665 ஆக உயர்ந்துள்ளது. 
நேற்று ஒரே நாளில் 459 பேர் கொரோனாவுக்குபலியாகி உள்ளனர். இதன்மூலம் பலி எண்ணிக்கை 1,62,927 ஆக உயர்ந்துள்ளது. 
ேற்று மட்டும் 40,382 பேர் குணமடைந்து வீடு திரும்பி உள்ளனர். கொரோனா பாதிப்பில் இருந்து இதுவரை 1,14,74,683 பேர் குணமடைந்துள்ளனர். நாடு முழுவதும் பல்வேறு மருத்துவமனைகளில் 5,84,055 பேர் சிகிச்சையில் உள்ளனர். நாடு முழுவதும் நேற்று வரை 6,51,17,896 நபர்களுக்கு கொரோனா தடுப்பூசி போடப்பட்டுள்ளது 
 
