
13 மாநில இடைத்தேர்தல் வாக்கு எண்ணிக்கை: முன்னிலை நிலவரம்


நமது நிருபர்
நவம்பர் 2, 2021
11/2/2021 12:39:22 PM



13 மாநிலங்களில் நடைபெற்ற மக்களவை மற்றும் சட்டப்பேரவைகளுக்கான இடைத்தேர்தலின் வாக்கெண்ணிக்கை இன்று நடைபெற்று வருகின்றது. தற்போது 12 மணி நிலவரம் வெளியாகியுள்ளது.
அதன்படி, அஸ்ஸாம் மாநிலத்தில் 5 இடங்களில் பாஜக 3 இடங்களிலும், ஐக்கிய மக்கள் கட்சி 2 இடங்களிலும் முன்னிலையில் உள்ளது.
மேற்கு வங்காளத்தில் 4 இடங்களிலும் ஆளும் திரிணமூல் காங்கிரஸ் முன்னணி வகிக்கிறது.
மத்தியப்பிரதேசத்தில் 3 இடங்களில் ஒன்றில் ஆளும் பாஜக 2 இடங்களிலும் காங்கிரஸ் கட்சி 1 இடத்திலும் முன்னிலையில் உள்ளது. 
ராஜஸ்தானில் தேர்தல் நடந்த 2 இடங்களிலும் ஆளும் காங்கிரஸ் கட்சி முன்னிலையில் உள்ளது. 
பீகாரில் தேர்தல் நடந்த 2 தொகுதிகளில் ஒன்றில் ஐக்கிய ஜனதா தளம், ராஷ்ட்ரிய ஜனதா தளம் ஒன்றில் முன்னிலையில் உள்ளது.
கர்நாடகாவில் தேர்தல் நடந்த 2 இடங்களில் பாஜக, காங்கிரஸ் தலா ஒரு இடத்தில் முன்னிலையில் உள்ளன.

மக்களவை இடைத்தேர்தலை பொருத்தவரை தாத்ரா - நாகர் ஹவேலி தொகுதியில் சிவசேனா கட்சி முன்னிலை வகிக்கிறது. இமாசல பிரதேசத்தின் மாண்டி தொகுதியில் காங்கிரஸ் முன்னிலையில் உள்ளது. மத்திய பிரதேசத்தின் காண்ட்வா மக்களை தொகுதியில் பாஜக முன்னிலையில் உள்ளது.
