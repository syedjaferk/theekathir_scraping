
கொரோனா பாதிப்பு....  குணமடைந்தோர் விகிதம் 96% ஆகஅதிகரிப்பு... 


நமது நிருபர்
ஜனவரி 11, 2021
1/11/2021 12:00:00 AM



புதுதில்லி:
கொரோனா தொற்றால் பாதிக்கப்பட்டு, இந்தியாவில்  குணமடைந்தோர் விகிதம் 96 சதவீதமாக அதிகரித்துள்ளது. 
உலகையே அச்சுறுத்தி வரும் கொரோனா தொற்றை இந்தியாவில் கட்டுப்படுத்த பல்வேறு நடவடிக்கைகளை அரசு எடுத்து வருகிறது.  நாடு முழுவதும் கொரோனா தடுப்பூசி போடுவதற்கான பணிகள் நடந்து வருகின்றன.   இந்தியாவில் குணமடைந்தோர் விகிதம் கடந்த 2020 ஆம் ஆண்டு மே மாத இறுதியில் இருந்து உயர்ந்து வந்துள்ளது.  ஜனவரி 10 ஆம் தேதி வரையிலான நிலவரப்படி, நாட்டில்கொரோனா பாதிப்புகளில் இருந்து குண மடைந்தோர் விகிதம் 96.42 சதவீதமாக அதிகரித்துள்ளது.
இதுபற்றி மத்திய தகவல்- ஒளிபரப்புஅமைச்சகம் வெளியிட்டுள்ள செய்திக் குறிப்பில், குணமடைந்தோர் எண்ணிக்கை யானது கடந்த மே மாதம் 31ல் 86,984 (47.76 சதவீதம் ) ஆக இருந்தது.  ஜூன் 30ல் 3 லட்சத்து34 ஆயிரத்து 822 (59.07 சதவீதம்) ஆகவும்,  செப்டம்பர் 30ல் 51 லட்சத்து 87 ஆயிரத்து825 (83.33 சதவீதம்) ஆகவும் இருந்தது.நாட்டில் கொரோனா பாதிப்புகளில் இருந்து குணமடைந்தோர் எண்ணிக்கை ஜனவரி 19 அன்று காலை நிலவரப்படி 1 கோடியே 75 ஆயிரத்து 950 பேராக  உள்ளது.இது 96.42 சதவீதம் ஆகும் என மத்திய அரசு தெரிவித்துள்ளது.
