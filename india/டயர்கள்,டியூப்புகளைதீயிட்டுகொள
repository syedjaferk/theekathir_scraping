
டயர்கள், டியூப்புகளை தீயிட்டு கொளுத்த வேண்டாம்


நமது நிருபர்
ஜனவரி 13, 2024
1/13/2024 9:52:13 PM



சென்னை,ஜன.13- போகிக்கு டயர், டியூப்  போன்ற பொருட்களை தீயிட்டு கொளுத்த வேண்டாம் என்று மாசுக் கட்டுப்பாட்டு வாரியம் தெரிவித்துள்ளது. இது தொடர்பாக சென்னை கிண்டி யில் உள்ள தமிழ்நாடு மாசு கட்டுப்பாடு வாரியம் சார்பில் பொதுமக்களுக்கு வேண்டுகோள் விடுத்த அறிக்கை ஒன்றை வெளியிட்டுள்ளது.
அதில் கூறியிருப்பதாவது:- நமது முன்னோர்கள் பொங்கல் திருநாளுக்கு முன் பழையன கழித லும், புதியன புகுதலும் என்ற அடிப்படையில் போகி கொண்டாடி வந்துள்ளனர். இயற்கை  பொருட்களிலிருந்து தயாரிக்கப்பட்ட பழைய பொருட்களை தீயிட்டு கொளுத்தி வந்து உள்ளனர். இதனால்  காற்று மாசு படாமல் சுற்றுச்சூழலுக்கு பாதிப்பில்லாமல் இருந்து வந்துள்ளது. ஆனால் இன்றைய சூழலை எடுத்துக் கொண்டால், போகியின் போது பழைய பொருட்கள் பிளாஸ்டிக்,
 செயற்கை இழைகளால் தயாரிக்கப் பட்ட துணிகள், ரப்பர் பொருட்கள், பழைய டயர் மற்றும் டியூப், காகிதம்,  ரசாயனம் கலந்த பொருட்கள் போன்ற வற்றை எரிப்பதால் காற்று மாசு ஏற்படுகிறது. போகியன்று எரிக்கப்படும் பொருட்களால் ஏற்படும் அடர்ந்த புகையின் காரணமாக விமானங்கள் வருகை மற்றும் புறப்பாடுகளில் தாமதம் ஏற்படுகிறது. சென்னை நகரில் போகியன்று எரிக்கப்படும் மேற்படி பொருட்களால் புகை மண்டலம் ஏற்பட்டு வாகன ஓட்டிகளுக்கு மிகுந்த சிரமங்கள் ஏற்படுவதோடு விபத்துகளுக்கும் காரணமாக உள்ளது.
பழைய பிளாஸ்டிக் பொருட்கள், டயர் மற்றும் டியூப் போன்றவற்றை எரிப்பதால் வெளிப்படும் நச்சு வாயுக்களால் மூச்சு திணறல், கண் எரிச்சல் போன்ற நோய்களால் பொதுமக்களுக்கு பாதிப்பு ஏற்படுகிறது. இத்தகைய செயல்கள் பொது  மக்களிடம் விழிப்புணர்வு இல்லாமை யால் ஏற்பட்டு வந்தது. இதை தவிர்க்க,  தமிழ்நாடு மாசு கட்டுப்பாடு வாரியம்  கடந்த 19 ஆண்டுகளாக போகி பண்டி கைக்கு முன் பொது மக்களிடையே விழிப்புணர்வு ஏற்படுத்தும் வகையில், விழிப்புணர்வு பிரச்சாரத்தை தொடர்ந்து நடத்தி வருகிறது.
இதன் காரணமாக கடந்த வருடங்க ளில் பழைய ரப்பர் பொருட்கள், பிளாஸ்டிக் பொருட்கள் மற்றும் டயர், டியூப் போன்றவற்றை எரிப்பது பெரும்பாலும் குறைந்துள்ளது.அதன்படி இந்த சுற்றுச்சூழல் மாசு குறித்து பொதுமக்களுக்கு விழிப்புணர்வு ஏற்படுத்தும் வகையில், சென்னை மாநகர் மற்றும் அனைத்து மாவட்டங்களிலும் விழிப்புணர்வு பிரச்சாரம் செய்வதற்கு ஏற்பாடு செய்யப்பட்டுள்ளது.
போகியின் போது சென்னை  மாநகரத்தின் சுற்றுச்சூழல் காற்று தரத்தை கண்காணிப்பு செய்யும் வகையில் வாரியம் சார்பில் 15 இடங்களில் 24 மணி நேரமும் காற்று  தரத்தை கண்காணிக்க காற்று மாதிரி  சேகரிப்பு செய்து ஆய்வு செய்வதற்கு  ஏற்பாடு செய்துள்ளது. மேலும் காற்றின் தர அளவு வாரிய இணைய தளத்தில் வெளியிடப்படும். இவ்வாறு அதில் கூறப்பட்டுள்ளது.
