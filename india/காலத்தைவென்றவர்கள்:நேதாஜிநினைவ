
காலத்தை  வென்றவர்கள் : நேதாஜி நினைவு நாள்... 


நமது நிருபர்
ஆகஸ்ட் 18, 2021
8/18/2021 12:00:00 AM



வரலாற்று நாயகன் ‘நேதாஜி’ சுபாஷ் சந்திர போஸ் 1897 ஜனவரி 23ஆம் நாள் பிறந்தார். ஆங்கில ஏகாதிபத்தியத்திற்கு மிகப்பெரிய தலைவலியாய் விளங்கிய நேதாஜி இந்திய இளைஞர்களின் கனவாய் வாழ்ந்தவர். இந்திய சிவில் சர்வீஸ் தேர்வுகளுக்கான ஐ.சி.எஸ் தேர்வில், இந்திய அளவிலேயே நான்காம் இடம்பெற்று தேர்ச்சியடைந்தார் சுபாஷ். உடனேயே தனது ராஜினாமா கடிதத்தை மான்டேகு பிரபுவிடம் அளித்தார் சுபாஷ். 1924ம் ஆண்டு பர்மாவின் மாண்டலே சிறையில் இருந்தவாறே வங்க சட்டமன்றத் தேர்தலில் வெற்றி வாகை சூடினார். இடதுசாரிகள் ஆதரவுடன் காங்கிரஸ் தலைவராக தேர்ந்தெடுக்கப்பட்டார். அதன்பின் 938 காங்கிரஸ் மாநாட்டில், தனது முதல் உரையை ஆற்றினார்.
வீட்டுச் சிறையில் பயங்கர கண்காணிப்பில் இருந்த நேதாஜி, ஆங்கிலேயரின் கண்களில் மண்ணைத் தூவி தரை வழியாகவே பயணம் செய்து ஆப்கனையும், பின்னர் அங்கிருந்து பெருமுயற்சி எடுத்து ஜெர்மனியையும் அடைந்தார். அங்கிருந்து அவர் முழங்க, மொத்த உலகமும் வியந்தது. இந்திய தேசிய ராணுவத்தை அமைத்து இந்திய சுதந்திரப் போருக்கு புது ரத்தம் பாய்ச்சியவர்ஜப்பான் சென்று இந்திய சுதந்திரப் போருக்கு ஆயத்தமாக விரும்பிய சுபாஷ், ஜெர்மனியிலிருந்து நீர்மூழ்கிக் கப்பல் வழியாக சுமார் மூன்று மாதம் பயணம் செய்து டோக்கியோவை அடைந்தார். நேதாஜியின் இந்திய தேசிய ராணுவத்தில், கேப்டன் லட்சுமி செகல் பெண்கள் படைப்பிரிவுத்தளபதியாக இருந்து முத்திரை பதித்தார். 1943 அக்டோபர் 21 அன்று ஆஸாத் ஹிந்த்-ன் ஒரு தற்காலிக ஆட்சியை அமைப்பதாக நேதாஜி அறிவித்தார். 1945 ஆகஸ்ட் 18ஆம் நாள் நடைபெற்ற விமான விபத்தில் நேதாஜி இறந்துவிட்டதாக அறிவிக்கப்பட்டது. 

பெரணமல்லூர் சேகரன்

