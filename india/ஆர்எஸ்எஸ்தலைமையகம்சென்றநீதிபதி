
ஆர்எஸ்எஸ் தலைமையகம் சென்ற நீதிபதி எஸ்.ஏ. பாப்டே....  மோகன் பகவத்தைச் சந்தித்து 1 மணிநேரம் உரையாடல்.... 


நமது நிருபர்
செப்டம்பர் 2, 2021
9/2/2021 12:00:00 AM



நாக்பூர்:
உச்ச நீதிமன்ற முன்னாள் தலைமை நீதிபதி எஸ்.ஏ. பாப்டே, நாக்பூரிலுள்ள ஆர்எஸ்எஸ் தலைமையகத்திற்குச் சென்று, மோகன் பகவத்துடன் சுமார் 1 மணிநேரம் ஆலோசனை நடத்தியதாக செய்திகள் வெளியாகியுள்ளன.இந்த பயணத்தின்போது, ஆர்எஸ்எஸ் இயக்கத்தின் நிறுவனரான கேசவ் பலிராம் ஹெட்கேவார் எனப்படும் கே.பி. ஹெட்கேவாரின் இல்லத்தையும் பாப்டே நேரில் பார்வையிட்டுள்ளார்.
உச்ச நீதிமன்றத்தின் தலைமை நீதிபதியாக இருந்தவர் சரத் அரவிந்த்பாப்டே எனப்படும் எஸ்.ஏ. பாப்டே ஆவார். 47-ஆவது தலைமை நீதிபதியாக 2019-இல் நியமிக்கப்பட்ட பாப்டேகடந்த ஏப்ரல் 23-ஆம் தேதிதான் ஓய்வுபெற்றார்.இந்நிலையில், பணி ஓய்வுபெற்றுநான்கு மாதங்கள் ஆன நிலையில்,செவ்வாயன்று பிற்பகல் நாக்பூரிலுள்ள ஆர்எஸ்எஸ் தலைமையகத் திற்குச் சென்றுள்ளார். அங்கு மாலை4 மணி முதல் 5 மணிவரை ஆர்எஸ்எஸ்தலைவர் மோகன் பகவத்துடன் உரையாடியுள்ளார். அதைத் தொடர்ந்து ஆர்.எஸ்.எஸ். இயக்கத்தின் நிறுவனரான கே.பி. ஹெட்கேவாரின் மூதாதையர் வாழ்ந்த இல்லத்திற்கும் பாப்டே நேரில் சென்றுள்ளார்.
மோகன் பகவத் - எஸ்.ஏ. பாப்டே சந்திப்பு தொடர்பாக ஆர்எஸ்எஸ் அதிகாரப்பூர்வமாக எந்த தகவலையும் வெளியிடவில்லை. மேலும், இப்படி ஒரு சந்திப்பு நடந்ததா? என்றே தங்களுக்குத் தெரியாது என்று ஆர்எஸ்எஸ்இயக்கத்தின் மூத்தத் தலைவர்கள் மழுப்பியுள்ளனர்.ஆர்எஸ்எஸ் தலைமையகம் இருக்கும் நாக்பூரின் பாரம்பரியமான வழக்கறிஞர்கள் குடும்பத்தில் பிறந்தவர்தான் எஸ்.ஏ. பாப்டே. அவரது தாத்தா,அப்பா, மூத்த சகோதரர் உட்பட அனைவருமே புகழ்பெற்ற வழக்கறிஞர்கள். எனினும் இவ்வளவு காலத்தில் பாப்டேஆர்எஸ்எஸ் தலைமையகம் சென்றதில்லை. 
தலைமை நீதிபதியாக பதவி வகித்த காலத்தில் நாக்பூர் பாஜக தலைவர் ஒருவரின் மகனுக்குச் சொந்தமான விலை உயர்ந்த ஹார்லி டேவிட்சன் இருசக்கர வாகனத்தில் பாப்டே பயணம் செய்தது போன்ற புகைப்படம் விமர்சனங்களுக்கு உள்ளானது. ஒன்றிய அரசின் அலுவல் மொழியாகசமஸ்கிருதம் இருக்க வேண்டும் என்றதிட்டத்தை டாக்டர் அம்பேத்கரே வழிமொழிந்து இருக்கிறார் என்றும் ஒருமுறை பாப்டே பேசியிருந்தார்.பாப்டே உச்சநீதிமன்ற தலைமையாக இருந்த 18 மாத காலத்தில்தான் காஷ்மீருக்கு சிறப்பு உரிமை வழங் கும் அரசியலமைப்புச் சட்டப் பிரிவு370, ஒன்றிய அரசால் ரத்து செய்யப்பட்டது. குடியுரிமைத் திருத்தச் சட்டம்நாடாளுமன்றத்தில் கொண்டுவரப் பட்டது. இதற்கு எதிராக போராடிய தில்லி மாணவர்கள், பெண்கள் மீதுவன்முறை கட்டவிழ்த்து விடப்பட்டது.இதுதொடர்பான நூற்றுக்கணக்கான வழக்குகள் உச்சநீதிமன்றத்தில் தாக்கல் செய்யப்பட்டபோதும், ஒரு வழக் கில் கூட ஒன்றிய அரசு கேள்விக்கு உட்படுத்தப்படவில்லை. ஹேபியஸ் கார்பஸ் எனப்படும் ஆட்கொணர்வு மனுக்கள் மாதக் கணக்கில் கிடப்பில் போடப்பட்டு இருந்தன. கொரோனா பொதுமுடக்கத்தின்போது, புலம்பெயர் தொழிலாளர்கள் லட்சக்கணக் கில் இடம்பெயர்ந்ததை உச்ச நீதிமன்றம் அமைதியாக வேடிக்கை பார்த்தது.வேளாண் சட்டங்களுக்கு எதிராக விவசாயிகள் போராடிய போது, சட்டம்தொடர்பாக ஆராய குழு அமைக்கிறேன் என்ற பெயரில், அந்த குழுவில்வேளாண் சட்டங்களின் ஆதரவாளர்களே நியமிக்கப்பட்டனர்.
“வரலாற்று அறிஞர்கள் எதிர்காலத்தில் திரும்பிப் பார்க்கும் போது, ஜனநாயகத்தை அழிப்பதில் உச்சநீதிமன்றத்தின் பங்கு என்னஎன்பதையும், அதிலும் குறிப்பாக 4 முன்னாள் தலைமை நீதிபதிகளின்(எஸ்.ஏ. பாப்டே, ரஞ்சன் கோகோய், தீபக் மிஸ்ரா, ஜே.எஸ். கேஹர்) பங்கு குறித்தும் தெரியவரும் என்று மூத்த வழக்கறிஞர் பிரசாந்த் பூஷண் பகிரங்கமாகவே விமர்சித்திருந்தார். இதற்காக பூஷணுக்கு தண்டனையும் விதிக்கப்பட்டது.
