
இந்தியாவில் விரைவில் புதிய இருசக்கர வாகனங்கள் அறிமுகம்.


நமது நிருபர்
அக்டோபர் 4, 2021
10/4/2021 4:47:39 PM



இந்தியாவில் பண்டிகை காலம் விரைவில் துவங்க இருக்கிறது. கொரோனா தொற்று ஊரடங்கில் இருந்து படிப்படியாக தளர்வுகளும் அறிவிக்கப்பட்டு வருவதால், பல்வேறு முன்னணி நிறுவனங்களும் புதிய வாகனங்களை இந்தியாவில் அறிமுகம் செய்யும் பணிகளில் ஈடுபட்டு வருகின்றன.
அந்த வரிசையில் இந்தியாவில் புதிதாக டி,வி.எஸ் நிறுவனத்தின் ஜீப்பிட்டர் 125 ஸ்கூட்டர் அக்டோபர் 7-ஆம் தேதி அறிமுகமாகிறது. இது தற்போதைய ஜீப்பிட்டர் 110 மாடலை விட முற்றிலும் புதிய டிசைன் கொண்டிருக்கும் என தெரிகிறது.
 

மேம்பட்ட பி.எம்.டபிள்யூ, ஜி310 ஆர் மற்றும் ஜி310 ஜி.எஸ். மாடல் அக்டோபர் 8-ஆம் தேதி இந்தியாவில் அறிமுகம் செய்யப்பட இருக்கிறது. புதிய ஜி சீரிஸ் மாடல்கள் முற்றிலும் புதிய நிறங்களில் கிடைக்கும் என கூறப்படுகிறது.

மேலும், இந்த மாடல்களில் 313சிசி, சிங்கில் சிலிண்டர் என்ஜின் வழங்கப்படுகிறது. இத்துடன் 6 ஸ்பீடு டிரான்ஸ்மிஷன் வழங்கப்படும் என தெரிகிறது.
