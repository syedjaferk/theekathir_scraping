
ரூ.9 கோடி ஆம்பர்கிரீசுடன் 5 பேர் கைது.. 


நமது நிருபர்
ஜூன் 26, 2021
6/26/2021 12:00:00 AM



மும்பை:
மகாராஷ்டிரா மாநிலம் மும்பையில் ரூ.9 கோடி மதிப்புள்ள ஆம்பர்கிரீஸ் பொருளை பறிமுதல் செய்து, 5 பேரை காவல்துறை கைது செய்தது. திமிங்கலத்தின் வயிற்றில் உருவாகி அதனால் வெளியேற்றப்படும் மெழுகு போன்ற பொருள் தான் ஆம்பர்கிரீஸ் ஆகும். மருந்து தயாரிக்கவும் மிக விலை உயர்ந்த வாசனை திரவியம் தயாரிக்கவும் ஆம்பர்கிரீஸ் பயன்படுத்தப்படுகிறது. சர்வதேச சந்தையில் ஒரு கிலோ ஆம்பர்கிரீஸின் விலை ஒரு கோடி ரூபாய்க்கு விற்கப்படுவதால் இதற்கு மதிப்பு அதிகம். மும்பையில் சட்டவிரோதமாக 9 கிலோ ஆம்பர்கிரீஸ் வைத்திருந்த 5 பேரை கைது செய்து காவல்துறையினர் விசாரணை மேற்கொண்டு வருகின்றனர்.
