
சிலி ஜனாதிபதித் தேர்தல்: இன்று வாக்குப்பதிவு


நமது நிருபர்
நவம்பர் 20, 2021
11/20/2021 8:22:08 PM



சாண்டியாகோ, நவ.20- தென் அமெரிக்க நாடுகளில் ஒன் றான சிலியின் ஜனாதிபதியைத் தேர்வு செய்வதற்கான பொதுத் தேர் தல் நவம்பர் 21 அன்று நடைபெறு கிறது. ஜனாதிபதித் தேர்தலோடு நாடா ளுமன்ற இரு அவைகளிலும் பல்வேறு இடங்களை நிரப்பு வதற்கான தேர்தலும் நடக்கிறது. ஜனாதிபதித் தேர்தலுக்கான இந்தச் சுற்றில் எந்த வேட்பாளருக்கும் 50 சதவிகித வாக்குகள் கிடைக்க வில்லை என்றால், டிசம்பர் 19 ஆம் தேதியன்று இரண்டாவது சுற்று தேர்தல் நடைபெறும். இதில் முதலி ரண்டு இடங்களைப் பெற்ற வேட்பா ளர்கள் மட்டும் போட்டியிடுவார்கள்.
அதிகாரப்பூர்வமாக ஏழு வேட்பா ளர்கள் இருந்தாலும், இடதுசாரி வேட்பாளர் காப்ரியல் போரிக் மற்றும் வலதுசாரி வேட்பாளர் செபாஸ்டியன் சிசெல் ஆகிய இரு வருக்கும் இடையில் தான் போட்டி இருப்பதாகக் கருத்துக் கணிப்புகள் தெரிவிக்கின்றன. வேட்பாளர்களில் இந்த இருவரும்தான் மிகவும் இள மையானவர்களாகவும் இருக்கி றார்கள். போரிக் 36 வயதும், சிசெல் 44 வயதும் நிரம்பியவர்களாவர். தாராயமயக் கொள்கைகளுக்கு எதிரான அம்சங்களைத் தேர்தல் அறிக்கையில் முன்வைத்துள்ள போரிக் கருத்துக் கணிப்புகளில் முன் னணியில் இருக்கிறார். வலதுசாரி களைப் பொறுத்தவரை, இரண்டா வது சுற்று நடந்தால் நல்லது என்று நினைக்கிறார்கள். 
வெனிசுலாவில்  உள்ளாட்சித் தேர்தல்கள்
மற்றொரு தென் அமெரிக்க நாடான வெனிசுலாவில் மாகாண ஆளுநர்கள் மற்றும் நகர மேயர் களைத் தேர்வு செய்வதற்கான தேர் தல் நவம்பர் 21 அன்று நடைபெறு கிறது. அமெரிக்க ஆதரவு எதிர்க்கட்சி கள் தேர்தலை சீர்குலைப்பதற்காக வெடிகுண்டுகளை வைக்கும் வேலைகளையும் செய்தன. எல் லாத் தடைகளையும் மீறி வாக்குப் பதிவு நடைபெற உள்ளது. பதிவு செய்துள்ள வாக்காளர்களின் எண் ணிக்கை 2 கோடியே 10 லட்சம் பேரா வர். வாக்குப்பதிவு குறைவான அளவே இருக்கும் என்று எதிர்பார்க் கப்படுகிறது. ஐரோப்பிய நாடுகளிலிருந்து தேர்தலைக் கண்காணிப்பதற்காக ஏராளமான குழுக்கள் வந்துள்ளன.  நியாயமான முறையில் தேர்தல் நடைபெறுவதை இக்குழுக்கள் கண்காணிக்கும். இதுவரையில் தேர்தல் மோசடிகள் நடைபெற்றதாக இக்குழுக்கள் கருத்து எதையும் தெரிவிக்கவில்லை. ஆளும் சோசலிஸ்ட் கட்சி பெரும் பாலான இடங்களைக் கைப்பற்றும் என்பதுதான் தற்போதைய நிலை யாகும்.
