
இந்துக்களின் மக்கள் தொகை  குறைவதற்கு வாய்ப்பில்லை... குஜராத் பாஜக முதல்வருக்கு அத்வாலே பதில்....  


நமது நிருபர்
செப்டம்பர் 8, 2021
9/8/2021 12:00:00 AM



அகமதாபாத்:
இந்துக்களின் மக்கள் தொகை குறையவாய்ப்பில்லை; மாறாக, அனைத்து மதத்தைச் சேர்ந்தவர்களின் மக்கள் தொகையுமே இந்தியாவில் அதிகரித்து வருகிறது என்று ஒன்றிய அரசின்சமூகநீதி மற்றும் அதிகாரமளித்தல் துறை அமைச்சர் ராம்தாஸ் அத்வாலே கூறியுள்ளார்.
“இந்துக்கள் பெரும்பான்மையாக இருக்கும் வரை மட்டுமே நாட்டில் அரசியலமைப்புச் சட்டம் மற்றும் மதச்சார்பின்மை பற்றிப் பேச முடியும்” என்று அண்மையில் குஜராத் துணை முதல்வர் நிதின் படேல் கூறியிருந்தார். இரண்டு நாட்களுக்கு முன்பு ராம்தாஸ் அத்வாலே குஜராத் சென்ற நிலையில், அவரிடம் நிதின் படேலின் கருத்து பற்றி செய்தியாளர்கள் கேள்வி எழுப்பினர்.அதற்கு அளித்துள்ள பதிலில்தான்: “இந்துக் களின் மக்கள் தொகை குறைய வாய்ப்பில்லை. இந்துக்கள் இந்துவாகவும், முஸ்லிம்கள் முஸ்லிம்களாகவும் தான் இருக்கிறார்கள். அரிதாகஒன்று அல்லது இரண்டு இந்துக்கள் அல்லதுமுஸ்லிம்கள் மதம் மாறுகிறார்கள். அரசியலமைப்பு மக்களுக்கு அவர்கள் விரும்பியதைச் செய்ய உரிமை அளிக்கிறது, ஆனால் யாரும் எந்த நபரையும் மதம் மாற கட்டாயப்படுத்த முடியாது” என்று ராம்தாஸ் அத்வாலே பதிலளித் துள்ளார்.மேலும், “இந்தியாவில் அனைத்து மதங்களின் மக்கள் தொகையும் அதிகரித்து வருகிறது. இந்துவாக இருந்தாலும் சரி இஸ்லாமியராக இருந்தாலும் சரி. மக்கள் தொகை தொடர்ந்து பெருகி வருகிறது. மக்கள் தொகையை கட்டுப்படுத்த நாடு முழுக்க சட்டங்களை கொண்டுவர வேண்டும். ‘ஒரு குடும்பம் ஒரு குழந்தை’ திட்டத்தைகொண்டு வந்தால் மக்கள் தொகையை கட்டுப் படுத்த முடியும். எங்கள் கட்சியின் நோக்கம் இதுவே. இதற்கான சட்டங்களை கொண்டு வரவேண்டும் என்று பிரதமர் மோடியிடம் வலியுறுத்துவோம்” என்றும் அத்வாலே குறிப்பிட்டுள்ளார்.அம்பேத்கரிய வழியில் அரசியல் வாழ்க்கையைத் துவங்கியவர் ராம்தாஸ் அத்வாலே. இந்தியகுடியரசுக் கட்சியின் (அத்வாலே பிரிவு) தலைவராக இருக்கும் இவர், ஒன்றிய அரசு வழங்கியுள்ளஅமைச்சர் பதவிக்காக பாஜக-வின் ஊதுகுழலாகவே மாறிப் போனார். எனினும் அவ்வப்போது சில பிரச்சனைகளில் உண்மையைப் பேசுவார். அந்த வகையிலேயே, குஜராத் துணை நிதின் படேல் கருத்துக்கு தற்போது பதிலளித்துள்ளார்.
