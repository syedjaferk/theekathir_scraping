
ஜனநாயக ஆட்சிகளை முதலாளித்துவம் சீர்குலைக்கிறது


நமது நிருபர்
ஆகஸ்ட் 27, 2022
8/27/2022 9:29:13 PM



லா பாஸ், ஆக.27- நாட்டின் செல்வச் செழிப்பை பாதுகாக்கும் ஜனநாயக மற்றும் முற்போக்கு ஆட்சிகளை சீர்குலைக்கும் வேலையை உலகம் முழுவதும் முதலாளித்துவம் செய்கிறது என்று பொலிவியாவின் இடதுசாரி அரசியல் தலைவர்கள் குற்றம் சாட்டியுள்ளனர். பொலிவியாவின் பொருளாதாரத்தில் நல்ல முன்னேற்றம் காணச் செய்த இவோ மொரேல்ஸ் தலைமையிலான ஆட்சியை சட்டவிரோதமாக அமெரிக்க ஆதரவு ஆட்சியாளர்கள் கவிழ்த்த னர். மக்களின் ஆதரவு பெறாமல் சில ஆண்டுகள் ஆட்சியை நடத்தி னார்கள்.  மீண்டும் தேர்தல் நடந்தபோது, இவோ மொரேல்ஸ் ஆதரவு பெற்ற இடதுசாரித் தலைவரான லூயிஸ் அர்ஸ் ஜனாதிபதியாகத் தேர்வு செய்யப்பட்டார். வலதுசாரி ஆட்சியின் விளைவுகள் மற்றும் கொரோனா பெருந்தொற்று பாதிப்புகளை மீறி பொலிவியாவின் பொருளாதாரத்தில் சாதகமான மாற்றங்களை ஏற்படுத்தி வரு கிறார்கள்.  அமெரிக்க ஆதரவுடன் பொலிவிய அரசைக் கவிழ்க்கும் சதி தொடர்ந்து நடைபெற்று வருகிறது. இதற்கு எதிராக மக்களைத் திரட்டும் வேலையில் பொலிவிய இடதுசாரி மற்றும் சமூக அமைப்பு கள் ஈடுபட்டுள்ளன. ஜனநாயகத்திற்கான பேரணி என்ற பெயரில் மக்கள் திரளும் நிகழ்ச்சிக்கு அறைகூவல் விடுத்திருந்தன. இந்த  நிகழ்ச்சியில் முன்னாள் ஜனாதிபதி இவோ மொரேல்ஸ், தற்போ தைய ஜனாதிபதி லூயிஸ் அர்ஸ் உள்ளிட்ட தலைவர்கள் பங்கேற்று உரையாற்றினர்.
எல் ஆல்டோ பகுதியில் இருந்து கிளம்பிய இந்தப் பேரணி புனித பிரான்சிஸ் சதுக்கத்தில் நிறைவு பெற்றது. ஜனநாயக உரிமை களைப் பாதுகாக்க பல போராட்டங்கள் நடந்த இந்த சதுக்கம், முற்போக்கு இயக்கங்களுக்கு மிகவும் பிடித்த இடமாக மாறி யுள்ளது. பொருளாதார, அரசியல் மற்றும் சமூக மாற்றங்களுக்காக ஒன்றிணைந்து நிற்கிறோம் என்று உறுதியெடுத்துக் கொண்ட ஆயிரக்கணக்கான தொழிலாளர்கள், விவசாயிகள் மற்றும் மாணவர்கள் ஜனநாயகத்தைப் பாதுகாப்போம் என்ற முழக்கத்து டன் பங்கேற்றனர். இந்தப் பேரணியின் நிறைவில் உரையாற்றிய ஜனாதிபதி அர்ஸ்,  “இதுவரையில்லாத அளவிலான ஒற்றுமையுடன் பொலிவிய மக்கள் திரண்டுள்ளது அவர்களின் பலத்தைக் காட்டுகிறது. ஜன நாயகத்திற்கு உரிய மரியாதையைக் கொடுங்கள் என்று வலதுசாரிக் கலகக்காரர்களுக்கு எச்சரிக்கை விடுக்கும் வகையில் அமைந்துள் ளது” என்று குறிப்பிட்டார். ஆட்சிக்கு எதிரான நடவடிக்கைகளை மக்கள் தடுத்து நிறுத்துவார்கள் என்று அவர் நம்பிக்கை தெரிவித்தார். சமூக அமைப்பொன்றின் தலைவரான ஜூவான் கார்லோஸ் ஹுவராச்சி பேசுகையில், “உலகம் முழுவதும் தங்கள் நாடுகளில் இயற்கை வளங்களைப் பாதுகாக்கும் ஜனநாயக மற்றும் முற்போக்கு ஆட்சிகளின் அரசுகளை முதலாளித்துவம் சீர்குலைக் கிறது. அந்தந்த நாடுகளுக்குள் இருக்கும் பெரும் பணக்காரர்கள், பேரரசுகளுக்கு ஆதரவாக செயல்படுகிறார்கள். தற்போது ஆட்சியில் உள்ள அர்ஸ் தலைமையிலான ஆட்சியைக் குலைக்க வலது சாரிக் கலகக்காரர்கள் மேற்கொள்ளும் முயற்சிகளுக்கு எதிராக இந்த ஒற்றுமைப் பேரணி அமைந்திருக்கிறது” என்று தெரிவித்தார். மொரேல்ஸ்
சமூக அமைப்புகளில் உறுப்பினர்களாக நாங்கள் இந்தப் பேரணியில் பங்கேற்றுள்ளோம் என்று தெரிவித்த இவோ மொ ரேல்ஸ், “எங்கள் சகோதரர்கள் லூயிஸ் மற்றும் டேவிட் ஆகியோ ரின் ஆட்சிக்கு ஆதரவாக நாங்கள் நிற்கிறோம். ஜனநாயகத்தைப் பாதுகாப்பது என்பது வாக்குரிமையைப் பாதுகாப்பது, இயற்கை வளங்களை தேச உடமையாக்குவதைப் பாதுகாப்பது உள்ளிட்ட வையாகும்” என்று குறிப்பிட்டார். பேரணியில் உரையாற்றிய ஆளும் சோசலிசக் கட்சியின் நாடாளுமன்ற உறுப்பினரான ஜெர்ஜெஸ் மெர்காடோ, “நாட்டின் மற்றும் ஜனநாயக அமைப்புகளின் நலன்களைப் பாதுகாக்காமல், தங்கள் சொந்த நலன் என்று வலதுசாரி எதிர்க்கட்சியினர் சுருங்கிப் போயிருக்கிறார்கள். அவர்களுக்கு இருப்பதெல்லாம் ஒரேயொரு அரசியல் பணிதான். அது, தேசிய அரசைக் குலைக்க வேண்டும் என்பதேயாகும்” என்று குற்றம் சாட்டினார். தேர்தலுக்குப் பிறகு ஒருங்கிணைக்கப்பட்ட அரசியல் பேரணிகளில் இதுவே மிகப்பெரிய தாகும் என்று ஊடகங்கள் வர்ணித்துள்ளன.
