
50 சதவீதம் பேர்  முகக்கவசம் அணிவதில்லை....   ஆய்வில் தகவல்.... 


நமது நிருபர்
மே 22, 2021
5/22/2021 12:00:00 AM



புதுதில்லி;
நாட்டில் கொரோனா  பாதிப்பு அதிகரித்துள்ளது.ஆனால் இன்னும் 50 சதவீத மக்கள் முகக்கவசம் அணிவதில்லை என ஆய்வில் தெரிய வந்துள்ளது.
7மாநிலங்களில் 25 சதவீதத்துக்கும் அதிகமாக கொரோனா பாதிப்பு விகிதம் உள்ளது. 22 மாநிலங்களில் 15 சதவீதத்துக்கும் அதிகமான பாதிப்பு விகிதம் உள்ளது.வெளியில் செல்லும்போது முகக்கவசம் அணிய வேண்டும் என்று அரசு விழிப்புணர்வு பிரச்சாரம் செய்கின்றன. ஆனால் 50 சதவீத மக்கள் இப்போதும் முக கவசம் அணிவதில்லை என்றும், 64 சதவீதம்பேர் வாயையும், மூக்கையும் மறைக்கும் விதமாக முகக்கவசம் அணிவதில்லை என்றும் ஒரு ஆய்வில் தெரிய வந்துள்ளது. இந்த தகவல்களை மத்திய அரசு வெளியிட்டுள்ளது.மத்திய சுகாதாரத்துறை இணை செயலாளர் கூறுகையில், 64 சதவீதம் பேர் முக கவசத்தை முறையாக அணியாமல் பெயரளவிற்கு மட்டுமே அணிவதாகவும் 8 மாநிலங்களில் ஒரு லட்சம் பேர்வரையிலும், 9 மாநிலங்களில் 50 ஆயிரம் முதல் ஒரு லட்சம் பேர்வரையிலும் 19 மாநிலங்களில் 50 ஆயிரம் பேர் வரையிலும் கொரோனா தொற்றால் பாதிக்கப் பட்டுள்ளதாக தெரிவித்தார்.
