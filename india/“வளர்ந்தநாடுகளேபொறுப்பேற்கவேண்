
“வளர்ந்த நாடுகளே பொறுப்பேற்க வேண்டும்”


நமது நிருபர்
செப்டம்பர் 12, 2022
9/12/2022 10:20:10 PM



இஸ்லாமாபாத், செப்.12- பாகிஸ்தானில் கடந்த சில நாட்களாக ஏற்பட்டுள்ள வெள்ள நிலைமை இதுவரையில் காணாத பேரழிவை ஏற்படுத்தி யிருப்பதாக, அந்நாட்டுக்கு பய ணம் செய்து பாதிக்கப்பட்ட இடங்களைப் பார்வையிட்ட ஐக்கிய நாடுகள் சபையின் பொதுச் செயலாளர் அன்டோ னியோ குட்டெரஸ் கூறியுள்ளார். பாகிஸ்தானில் ஏற்பட்டுள்ள வெள்ள பாதிப்பால் சுமார் 1,400  பேர் உயிரிழந்துள்ளனர். பிரிட்ட னின் பரப்பளவுக்கு இணையான பகுதிகளில் வெள்ளத்தில் மூழ்கி யுள்ளன. உயிரிழப்பும் மேலும் அதிகமாகவே இருக்கும் என்றும், இன்னும் பல பகுதிகளு க்கு நிவாரணப் பணிகள் சென்ற டையாதச் சூழல் இருப்பதாக வும் பாகிஸ்தான் அரசு வட்டாரங்கள் கூறுகின்றன. விவசாய நிலங் களில் வெள்ள நீர் பாய்ந்ததால் ஏராளமான பயிர்கள் சேதமடை ந்து வீணாகியுள்ளன. ஏராளமான வீடுகள், வணிக மையங்கள், சாலைகள் மற்றும் பாலங்கள் தகர்ந்து போயிருக்கின்றன. கடுமையான பாதிப்பு ஏற்பட்டுள்ளதால் சர்வதேச சமூ கம் உதவ வேண்டும் என்று பாகிஸ்தான் அரசு கோரிக்கை வைத்தது. 3 ஆயிரம் கோடி அமெரிக்க டாலருக்கு மேல் சேத  மதிப்பு இருக்கும் என்று அதி காரப்பூர்வமாக அந்நாட்டு அரசு கூறுகிறது. இந்நிலையில்தான், வெள்ளப் பாதிப்பை நேரில் பார்வையிட ஐ.நா. சபையின் பொதுச் செயலாளர் அன்டோ னியோ குட்டெரஸ் முடிவு செய்தார். பார்வையிட்ட பிறகு செய்தியாளர்களிடம் பேசிய அவர், “நான் இன்று என்ன பார்த்தேன் என்று சொல்வதற்கு என்னிடம் வார்த்தைகள் இல்லை. உலக அளவில்  மனித குலத்தை உலுக்கும் பல்வேறு  பேரழிவுகளைப் பார்த்திருக் கிறேன். ஆனால், இது போன்ற ஒன்றைப் பார்க்கவில்லை” என்றார்.
மேலும் பேசிய அவர்,  “பாகிஸ்தானின் தென்பகுதி கடு மையாகப் பாதிக்கப்பட்டுள்ளது. என்னுடைய இந்தப் பயணம் நிவா ரண நிதிக்கான கோரிக்கைக்கு வலு சேர்க்கும். உலகம் முழு வதையும் அச்சுறுத்தும் தட்ப வெப்பநிலை மாற்றமே இந்த பேரழிவுக்குக் காரணமாகும். பசுமைக் குடில் வாயுக்களின் வெளியேற்றத்தைக் கட்டுப் படுத்த பெரும் நடவடிக்கை எடுக்க வேண்டும். பணக்கார நாடுகளே இந்த அச்சுறுத்த லுக்குக் காரணமாக உள்ளன. அந்த நாடுகள்தான் இதுபோன்ற பேரழிவுக்குப் பொறுப்பேற்றுக் கொள்ள வேண்டும்” என்றார். ஒவ்வொரு ஆண்டும் மழைக் காலத்தில் எப்போதுமே மழை  கொட்டித் தீர்க்கும் வகையில் தான் பாகிஸ்தானில் இருக்கும். அப்போதும் விவசாயம் மற்றும்  தண்ணீர் விநியோகம் கடுமை யாகப் பாதிக்கவே செய்யும். இந்த ஆண்டு, அந்த சேதங் களை எல்லாம் தாண்டி பெரு மழை பெய்ததோடு, பனிமலை கள் உருகுவதும் அதிகமாக இருந்தது. தற்போதைய வெள்ளத் தால் 3 கோடியே 30 லட்சம் மக்கள் பாதிக்கப்பட்டுள்ளனர். 20 லட்சம் வீடுகள் மற்றும் அலு வலகங்கள் அடித்துச் செல்லப் பட்டன. 7 ஆயிரம் கி.மீ. நீளத் திற்கான சாலைகள் தகர்ந்துள் ளன. இவற்றையெல்லாம் பார்த்துத் தெரிந்து கொண்ட குட்டெரஸ், “சுற்றுச்சூழல் மாற்றத்திற்கு இந்த உலகம் போதிய கவனத்தை அளிக்க வில்லை. அதிலும் குறிப்பாக, பெருமளவில் தொழில் மயமாகியுள்ள நாடுகள் இதைப் பற்றிக் கவலைப்படுவதில்லை” என்றார்.
5 மடங்கு மழை
2022-ஆம் ஆண்டில் வழக்க த்தை விட ஐந்து மடங்கு அளவு அதிகமாக மழை பெய்துள்ளதாக பாகிஸ்தான் வானிலை மையம் தெரிவித்துள்ளது. சிந்து மாகா ணத்தில் உள்ள படிடான் என்ற சிறு நகரம் 1.8 மீட்டர் அளவுக்கு நீரில் மூழ்கிக் கிடக்கிறது. நாட்டின் பல்வேறு பகுதிகளில் ஏரிகளும், ஆறுகளும் தங்கள் கரைகளை உடைத்துக் கொண்டு உக்கிரமாக நகரங் களுக்குள்ளும், கிராமங்களுக் குள்ளும் பாய்ந்துள்ளன.  யுனெஸ்கோவின் பாரம்பரிய வரலாற்றுத் தலமான மொகஞ்ச தாரோவும் வெள்ள நீரால் பாதிக்கப் பட்டுள்ளது. தொல்பொருள் ஆய்வாளர்களும், நிபுணர்களும் அந்த இடத்தைப் பார்வையிட்டி ருக்கிறார்கள். 4 ஆயிரத்து 500 ஆண்டு பழமையான இந்த இடத்தை ஐக்கிய நாடுகள் சபையின் பொதுச் செயலாளர் அன்டோனியோ குட்டெரசும் பார்வையிட்டார். அந்த இடத்தை பாதுகாப்பதற்கான நடவடிக்கை களையும் அவர் கேட்டறிந்தார். அவரின் பயணம் பற்றிக் கேள்வி பட்டவர்கள், “ஏழைகளுக்காக இவர் ஏதாவது செய்தாக வேண்டும். குழந்தைகள் கடுமை யாகப் பாதிக்கப்பட்டுள்ளன” என்றனர்.
 
