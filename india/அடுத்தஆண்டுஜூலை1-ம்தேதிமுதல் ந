
அடுத்த ஆண்டு ஜூலை 1-ம் தேதி முதல் நெகிழி பொருட்களுக்குத் தடை 


நமது நிருபர்
ஆகஸ்ட் 13, 2021
8/13/2021 7:18:37 PM



புதுடெல்லி :அடுத்த ஆண்டு ஜூலை 1-ம் தேதி முதல் நாடு முழுவதும் நெகிழி பொருட்களுக்குத் தடை விதித்து ஒன்றிய அரசு அறிவித்துள்ளது. 
நெகிழி பொருட்கள் மக்காமல் இருப்பதால் நிலத்தடி நீர்மட்டம் கடுமையாகப் பாதிக்கப்படுகிறது. இத்தகைய கேடு விளைவிக்கும் நெகிழி பொருட்கள் அனைத்தையும் , 2019ம் ஆண்டு ஜனவரி மாதம் 1ம் தேதி முதல் தடை செய்து தமிழக அரசு உத்தரவிட்டது. ஆனால் , பெரும்பாலான இடங்களில் இன்றும் நெகிழி பொருட்கள் பயன்படுத்தப்பட்டு வருகின்றது. 
இந்நிலையில் , ஒருமுறை மட்டுமே பயன்படுத்தக் கூடிய நெகிழி பொருட்களை வரும் 2022 ம் ஆண்டு ஜூலை 1-ம் தேதி முதல் நாடு முழுவதும் தடை செய்து ஒன்றிய அரசு அறிவித்துள்ளது. நெகிழி உற்பத்தி , இறக்குமதி , இருப்பு வைத்தல் , விற்பனை செய்யவும் தடை விதிக்கப்படுகிறது.
மேலும் , செப்டம்பர் மாதம் 30-ம் தேதி முதல் ,கட்டாயமாக நெகிழி பைகளுக்கான தடிமன் 75 மைக்ரான் அளவுக்கு மேல் இருக்க வேண்டும் என்றும் அறிவித்துள்ளது . நெகிழி பைகளின் தடிமனுக்கான அளவு 120 மைக்ரானாக உயர்த்தவும் ஒன்றிய அரசு அனுமதி வழங்கியுள்ளது. 
