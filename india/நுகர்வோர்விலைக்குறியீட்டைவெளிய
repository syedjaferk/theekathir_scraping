
நுகர்வோர் விலைக் குறியீட்டை வெளியிடாமல் தாமதம் செய்வது ஏன்? ஒன்றிய அரசுக்கு சிஐடியு கேள்வி


நமது நிருபர்
மே 23, 2024
5/23/2024 8:49:45 PM



பிப்ரவரி மற்றும் மார்ச் மாதங்  களுக்கான இந்திய நுகர் வோர் விலைக் குறியீட்டை உடனடியாக வெளியிட வேண்டும்  என ஒன்றிய அரசுக்கு சிஐடியு கடி தம் மூலம் வலியுறுத்தியுள்ளது.
இதுதொடர்பாக ஒன்றிய தொழில்துறை அமைச்சர் பூபேந்த ருக்கு சிஐடியு பொதுச் செயலா ளர் தபன் சென் எழுதியுள்ள கடி தத்தில், “அகில இந்திய நுகர்வோர் விலைக் குறியீடு (ஏஐசிபிஐ-ஐடபிள்யூ - All India Consumer  Price Index for Industrial Workers  (AICPI-IW)) என்பது மிக முக்கிய மான தொழிலாளர் புள்ளியியல் தரவு  ஆகும். காரணம் இது நாட்டில் உள்ள லட்சக்கணக்கான தொழி லாளர்கள், ஊழியர்களுக்கு ஊதி யம் மற்றும் அகவிலைப்படியை ஒழுங்குபடுத்துவதற்கு ஏஐசிபி குறியீடு (ஏஐசிபிஐ-ஐடபிள்யூ சுருக்  கம்) இன்றியமையாததாக உள்  ளது. மேலும் பணவீக்கம் மற்றும்  பிற பொருளாதார நிலைகளை அள விடுவதற்கும் ஏஐசிபி குறியீடுகள் அதிகம் பயன்படுத்தப்படுகின்றன. விதிமுறைகள் மற்றும் நடைமுறை களின்படி ஒருமாதத்திற்கான ஏஐ சிபி குறியீட்டை அடுத்த மாதத்தின்  கடைசி வேலை நாளில் வெளியிட  வேண்டும். ஆனால் பிப்ரவரி, மார்ச்  ஆகிய இரண்டு மாதங்களுக்கான ஏஐசிபி குறியீடுகளை இன்னும்  வெளியிடவில்லை. ஏப்ரல் மாதத் திற்கான குறியீடு வெளியிடும் கால மும் (மே 31 அன்று) நெருங்கி விட்டது. குறிப்பிட்ட தேதிகளில் குறி யீடுகளை வெளியிடாதது தொடர் பாக தொழிலாளர் பணியகமோ அல்லது தொழிலாளர் அமைச்ச கமோ இதுவரை எவ்வித விளக்க மும் அளிக்கவில்லை” எனக் கூறப்  பட்டுள்ளது.
ஊழியர்களின் அகவிலைப்படியை பாதிக்கிறது
கடிதத்தில் மேலும் கூறப்பட்டுள்  ளதாவது: 
“பணவீக்கம் குறித்த அர சாங்கத்தின் பல்வேறு அறிக்கை கள் மற்றும் செய்திக்குறிப்புகள் ஏஐ சிபி குறியீட்டினையே சார்ந்துள் ளது. ஏஐசிபிஐ புள்ளிவிவரங்கள் கிடைத்தாலும், நுகர்வோர் விலைக் குறியீட்டின் அளவில் அகவிலைப் படியை கணக்கிடுவது அவசியமா னது ஆகும். குறிப்பாக அத்தியா வசியப் பொருட்களின் விலை தொடர்ந்து அதிகரித்து வரும் நிலை யில்,  உண்மையான ஊதிய விகி தத்தில் ஏற்படும் வீழ்ச்சியை கட்  டுப்படுத்தும் வகையில் நடவ டிக்கை எடுக்க, நிறுத்தி வைக்கப்  பட்டுள்ள  ஏஐசிபி குறியீட்டை வெளி யிட வேண்டும். இதுபோன்ற தாம தம் மிகவும் அசாதாரணமானது. அதனால் தொழிலாளர் பணிய கத்தால் தொகுக்கப்பட்ட தரவு களை கால தாமதமின்றி வெளியிடு மாறு ஒன்றிய அரசை வலியுறுத்து கிறோம். முக்கியமாக பிப்ரவரி, மார்ச் மற்றும் ஏப்ரல் குறியீட்டை மே 31 அன்று வெளியிட வேண்டும் என வற்புறுத்துகிறோம்”.
இவ்வாறு அக்கடிதத்தில் கூறப் பட்டுள்ளது.
நுகர்வோர் விலைக் குறியீட்டின் அளவில் அகவிலைப் படியை கணக்கிடுவது அவசியமானது ஆகும். குறிப்பாக அத்தியாவசியப் பொருட்களின் விலை தொடர்ந்து அதிகரித்து வரும் நிலையில்,  உண்மையான ஊதிய விகிதத்தில் ஏற்படும் வீழ்ச்சியை கட்டுப்படுத்தும் வகையில் நடவடிக்கை எடுக்க, நிறுத்தி வைக்கப்பட்டுள்ள  ஏஐசிபி குறியீட்டை வெளியிட வேண்டும்.
