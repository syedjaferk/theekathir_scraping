
வடகிழக்கு மாநிலத்தவர் ‘பதக்கம்’ வென்றால் மட்டும் இந்தியர் ஆகிறார்கள்...  திரைக்கலைஞர் மிலிந்த் சோமனின் மனைவி அங்கிதா சாடல்.... 


நமது நிருபர்
ஜூலை 30, 2021
7/30/2021 12:00:00 AM



புதுதில்லி:
“வடகிழக்கு மாநிலங்களைச் சேர்ந்தவர்கள் பதக்கம் வெல்லும் போது மட்டுமே இந்தியர்களாக கருதப்படுகிறார்கள்.. மற்ற நேரங்களில் அவர்கள் யாரோவாகி விடுகிறார்கள்” என்று திரைக்கலைஞர் மிலிந்த் சோமனின் மனைவி அங்கிதா கொன்வர்வேதனை தெரிவித்துள்ளார்.
மகளிருக்கான 49 கிலோ பளு தூக்குதல் பிரிவில் இந்திய வீராங்கனையான மீராபாய் சானு வெள்ளிப் பதக்கம் வென்றார். இதையொட்டி அவருக்கு நாடு முழுவதும் பாராட்டுக்கள் குவிந்து வருகின்றன. பிரதமர் மோடி, காங்கிரஸ் தலைவர் ராகுல் காந்தி உட்படபலரும் அவருக்கு வாழ்த்து தெரிவித்தனர்.மீராபாய் சானு, வடகிழக்கு மாநிலமான மணிப்பூரின் ஏழ்மையான குடும்பத்திலிருந்து வந்தவர். விறகு சுமந்துவிற்று வாழ்க்கையை நடத்தி வந்தவர். ஆதரிப்போர் இல்லாவிட்டாலும், தன் னுடைய விடாமுயற்சியில் ஒலிம்பிக் கில் வென்று இன்று வெள்ளிப் பதக் கம் பெற்றுள்ளார்.இதனை மனத்தில் வைத்தே, பிரபல திரைக்கலைஞரான மிலிந்த் சோமனின் மனைவி அங்கிதா, இன்ஸ்டாகிராம் பக்கத்தில் பதிவு ஒன்றை வெளியிட்டுள்ளார். அதில், “வடகிழக்கு மாநிலங்களைச் சேர்ந்த மக்கள் பதக்கம்வென்றால் மட்டுமே அவர்கள் இந்தியர்களாகப் பார்க்கப்படுகிறார்கள்” என்று வேதனையை வெளிப்படுத்தியுள்ளார்.“நீங்கள் வடகிழக்கு இந்தியாவைச் சேர்ந்தவரென்றால், நாட்டுக்காகப் பதக்கம் வென்றால் மட்டுமே நீங்கள்இந்தியராக முடியும். இல்லையென் றால் நம்மை ‘சிங்கி’, ‘சைனீஸ்’, ‘நேபாளி’என்றும் சமீபத்திய பெயரான ‘கொரோனா’ என்றும் அழைப்பார்கள். இந்தியா சாதி வெறியில் மட்டும் மூழ்கியிருக்கவில்லை. மாறாக இனவெறியிலும் மூழ்கியுள்ளது. என்னுடைய அனுபவத்திலிருந்து இதைக் கூறுகிறேன், அனைத்துமே இங்கு வேஷமாக உள்ளது” என்றும் அங்கிதா தனதுஅதிருப்தியைப் பதிவு செய்துள்ளார்.
