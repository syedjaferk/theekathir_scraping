
யுஜிசியின் டிவிட்டர் கணக்கு முடக்கம் 


நமது நிருபர்
ஏப்ரல் 10, 2022
4/10/2022 10:06:49 PM



புதுதில்லி, ஏப்.10- பல்கலைக்கழக மானியக் குழுவின் (யுஜிசி) டிவிட்டர் கணக்கு ஏப்ரல் 10 ஞாயி றன்று மர்ம நபர்களால் முடக்கப்பட்டது. இந்த டிவிட்டர் பக்கத்தை சுமார் 2 லட்சத்து 96 ஆயி ரம் பேர் பின்தொடர்கின்றனர். இந்த டிவிட்டர் கணக்கு பல்கலைக்கழக மானியக் குழுவின் அதிகாரப்பூர்வ இணையதளத்துடன் இணைக்கப்பட்டுள்ளது. இந்த டிவிட்டர் பக்கம் முடக்கப்பட்ட பின்னர், அதில் பல அர்த்தமற்ற பதிவுகள், பல்வேறு நபர்களை டேக் செய்து போடப் பட்டு வருகிறது. அதன் முகப்பு படத்தில் கார்ட்டூன் படங்கள் வைக்கப்பட்டுள்ளன. ஏற்கனவே இந்திய வானிலை ஆய்வு மையத் தின் டிவிட்டர் கணக்கு, உத்தர பிரதேச முதல்வர் அலுவலகத்தின் டுவிட்டர் கணக்கு ஆகியவை முடக்கப்பட்டன.
