
அதானியின் ஊழலை விரைந்து விசாரிக்க வேண்டும்


நமது நிருபர்
மே 25, 2024
5/25/2024 9:36:10 PM



புதுதில்லி, மே 25- இந்தோனேசியாவிலிருந்து இறக்குமதி செய்யப்பட்ட நிலக்கரியை, மோசடியான தர நிர்ணயத்தின் அடிப்ப டையில் அதிக விலைக்கு விற்பனை செய்தது தொடர்பாக, அதானி குழும நிறுவனங்கள் மீது நிலுவையிலுள்ள வழக்கை விரைந்து விசாரிக்க வேண்  டும் என்று 21 சர்வதேச அமைப்புகள் இந்திய தலைமை நீதிபதி டி.ஒய். சந்திர சூட்டுக்கு கடிதம் எழுதியுள்ளன.
திட்டமிட்டு செய்யப்படும் குற்றங்  கள், ஊழலை அம்பலப்படுத்தும் அமைப் பான ‘ஓசிசிஆர்பி’ (OCCRP)-யின்  ஆய்வறிக்கையை அடிப்படையாகக் கொண்டு, இங்கிலாந்தில் இருந்து வெளியாகும் ‘பைனான்சியல் டைம்ஸ்’ ஏடு, கடந்த வாரம் செய்திக் கட்டுரை ஒன்றை வெளியிட்டிருந்தது. 
அதில், கடந்த 2014-ஆம் ஆண்டு  தமிழ்நாட்டில் அதிமுக தலைமையி லான ஆட்சியின்போது இந்தோனேசி யாவில் வாங்கிய தரம் குறைந்த நிலக்  கரியை தமிழ்நாடு மின்சார வாரியத் துக்கு 3 மடங்கு அதிக விலைக்கு அதானி  குழுமம் விற்றதாக குற்றம் சாட்டியிருந்தது.
அதாவது, 2014ஆம் ஆண்டில் ஜான்லின் என்ற நிறுவனம் 3500 கிலோ கலோரி தரம் கொண்ட நிலக்கரியை இந்தோனேசிய சுரங்கங்களில் இருந்து ஒரு மெட்ரிக் டன் 28 டாலர் (சுமார் ரூ.  2,330) என்ற விலையில் வாங்கியுள்ளது. அதே நிலக்கரியை அதானி நிறுவ னம் 6000 கிலோ கலோரி என அதிக  தரம் கொண்டதாக ஆவணங்களை மாற்றி தமிழ்நாடு மின்சார வாரியத் திற்கு ஒரு மெட்ரிக் டன் 91 டாலர் (சுமார்  7,650) என்ற விலைக்கு விற்றுள்ளது. இதன் மூலம் ஒரு டன்னுக்கு மட்டும் 60 டாலர் (ரூ. 4,983)அதானி நிறுவனம் கொள்ளையடித்துள்ளது.
இந்தோனேசிய நிறுவனமே தமிழ்  நாடு மின்வாரியம் பெயரில் நிலக்கரி யை அனுப்பியபோதும் நடுவில் இடைத்தரகராக அதானி குழுமம் செயல்பட்டு வேறு நிறுவனம் பெயரில்  போலி பில் தயாரித்து மோசடி செய்துள்  ளது. 24 கப்பல்களில் கொண்டுவரப் பட்ட தரம் குறைந்த நிலக்கரி மொத்தத்  தையும் தமிழ்நாடு மின்சார வாரியத் துக்கு 3 மடங்கு விலை அதிகமாக அதானி நிறுவனம் விற்றுள்ளது. 
விலையை அதிகப்படுத்துவ தற்காக இந்தோனேசியாவில் இருந்து சென்னை எண்ணூர் துறைமுகத்துக்கு நிலக்கரி கப்பல்கள் நேரடியாக வரு வதற்கு இடையில் பிரிட்டிஷ் வெர்ஜின்  தீவுகள், சிங்கப்பூரில் உள்ள அதானி நிறுவனத்துக்கு நிலக்கரி விற்கப்பட்டு, அதன்பிறகு தமிழ்நாடு கொண்டு வரப்  பட்டதும் வெளிச்சத்திற்கு வந்துள்ளது. 
இவ்வாறு சுமார் 15 லட்சம் டன்  நிலக்கரியை தமிழ்நாடு மின் உற்பத்தி  மற்றும் பகிர்மான கழகத்துக்கு (டான்  ஜெட்கோ) விற்று 2012-2016 வரையி லான 4 ஆண்டு அதிமுக ஆட்சிக் காலத்தில் ரூ. 6000 கோடி அளவுக்கு அதானி குழுமம் ஊழல் செய்துள்ளது என ‘பைனான்சியல் டைம்ஸ்’ குறிப் பிட்டுள்ளது. 
இந்நிலையில் தான் 21 சர்வதேச அமைப்புகள் இந்திய தலைமை நீதிபதி டி.ஒய்.சந்திரசூட்டுக்கு கடிதம் எழுதியுள்ளன. 
2011 மற்றும் 2015க்கு இடையில் இந்தோனேசியாவிலிருந்து நிலக்  கரி இறக்குமதி செய்ததாகக் கூறப் படும் ஒரு சில அதானி குழும நிறு வனங்களுக்கு எதிராக, ஒன்றிய அர சின் வருவாய் புலனாய்வு இயக்குநர கம் (DRI) 2016-ஆம் ஆண்டு மார்ச் மாதம்  விசாரணை நடத்தி, அறிக்கை தாக்கல்  செய்தது. இந்த வழக்கு இப்போதும் நிலு வையில் உள்ளது.
தற்போது, தரமற்ற நிலக்கரியை தமிழ்நாடு மின் உற்பத்தி மற்றும் பகிர்  மானக் கழகத்துக்கு (டான்ஜெட்கோ) விற்று ரூ.6 ஆயிரம் கோடி அளவிற்கு  ஊழல் செய்திருப்பதாக அதானி குழு மம் மீது குற்றச்சாட்டு எழுந்துள்ள பின்  னணியில், வருவாய் புலனாய்வு இயக்கு நரகத்தின் (DRI) 2016-ஆம் ஆண்டு வழக்கின் அடிப்படையிலான விசாரணையை விரைந்து நடத்தி தீர்ப்பு வழங்க வேண்டும் என்று 21 சர்வதேச நிறுவனங்களும் இந்தியாவின் தலைமை நீதிபதி டி.ஒய். சந்திரசூட்டிடம் வலியுறுத்தியுள்ளன.
இதனிடையே, ‘‘நிலக்கரியின் தரப் பரிசோதனை பல்வேறு நிலைகளில் மேற்கொள்ளப்பட்டது. சுங்க அதிகாரிகள், டான்ஜெட்கோ அதிகாரிகளால் நிலக்கரியின் தரம் பரிசோதிக்கப்பட்டது. எனவே, தரம் குறைந்த நிலக்கரி என்ற குற்றச்சாட்டு ஆதாரமற்றது மற்றும் நியாயமற்றது மட்டுமல்ல, முற்றிலும் அபத்தமானது’’ என்று அதானி குழுமத்தின் செய்தித் தொடர்பாளர் சமாளித்துள்ளார்.
