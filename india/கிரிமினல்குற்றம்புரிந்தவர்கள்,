
கிரிமினல் குற்றம் புரிந்தவர்கள், கோடீஸ்வரர்கள்  நிறைந்த பிரதமர் மோடியின் அமைச்சரவை.... 


நமது நிருபர்
ஜூலை 11, 2021
7/11/2021 12:00:00 AM



புதுதில்லி:
பிரதமர் நரேந்திர மோடியின் விரிவாக்கப் பட்ட புதிய அமைச்சரவையில் 42 சதவீதம் பேர் மீது கிரிமினல் வழக்குகளும், 90 சதவீதம் பேர்கோடீஸ்வரர்கள் என்று ஜனநாயகத்துக்கான சீர்திருத்த அமைப்பு (ஏடிஆர்) தெரிவித்துள் ளது. 
அரசியல்வாதிகளின் குற்றவியல், நிதி மற்றும் பிற பின்னணி விவரங்களை ஜனநாயகத்துக்கான சீர்திருத்த அமைப்பு (ஏடிஆர்) பெற்று தெரிவிக்கிறது. இந்த அமைப்பு தேர்தல்களுக்கு முன்னதாக அடிக்கடி அறிக்கைகளை வெளியிடும்.2019 ஆம் ஆண்டு இரண்டாவது முறையாகபிரதமராக நரேந்திர மோடி பதவி ஏற்ற பின்அமைச்சரவை மாற்றப்படாமல் இருந்த நிலையில், விலைவாசி உயர்வால் மக்கள் மத்தியில்எழுந்துள்ள கோபத்தை திசைமாற்றவும் வேறுகட்சிகளிலிருந்து தாவி பாஜகவுக்கு வந்த
வர்களை தக்கவைக்கவும் ஒன்றிய அமைச்சரவை விரிவாக்கப்பட்டது. கடந்த புதன்கிழமையன்று மத்திய அமைச்சரவையில் பல்வேறுமாற்றங்கள் செய்யப்பட்டன. 12 அமைச்சர் கள் ராஜினாமா செய்தனர். 43 பேர் அமைச்சர்களாக பதவியேற்றுக் கொண்டனர். முக்கியமாக, சுகாதாரம், கல்வி, தகவல் தொழில்நுட்பம், சட்டம், விளையாட்டு ஆகிய துறைகளுக்கு புதிய அமைச்சர்கள் நியமிக்கப்பட்டனர். 
இந்நிலையில், பிரதமர் நரேந்திர மோடியின் புதிய அமைச்சரவையில் 42 சதவீதம் பேர்மீது கிரிமினல் வழக்குகளும், 90 சதவீதம்பேர் கோடீஸ்வரர்கள் என்றும் ஜனநாயகத்துக்கான சீர்திருத்த அமைப்பு (ஏடிஆர்) 78 அமைச்சர்கள் குறித்து ஆய்வு செய்து வெளியிட்டுள்ள அறிக்கையில் தெரியவந்துள்ளது. மத்திய அமைச்சரவையில் 33 அமைச்சர் களின் (42 சதவீதம் ) தேர்தல் பிரமாணப் பத்திரங்களை ஆய்வு செய்ததில், 24 அமைச்சர்கள் மீது (மொத்த உறுப்பினர் எண்ணிக்கையில் 31 சதவீதம்) கடுமையான குற்ற வழக்குகள் உள்ளன. இதில் கொலை அல்லது கொள்ளை வழக்குகளும் அடங்கும்.
புதிய அமைச்சரவையில் (70 அமைச்சர்கள்)சுமார் 90 சதவீத உறுப்பினர்கள் மில்லியனர்கள், அதாவது மொத்த சொத்து மதிப்பு 10 மில்லியனுக்கும் அதிகமானது. சிவில் விமான போக்குவரத்துத் துறை அமைச்சர் ஜோதிர் ஆதித்யா எம்.சிந்தியா (ரூ.379 கோடிக்கு மேல்), வர்த்தகம் மற்றும் கைத்தொழில் அமைச்சர்; நுகர்வோர் விவகாரங்கள், உணவு மற்றும் பொது விநியோக அமைச்சர்;மற்றும் ஜவுளி அமைச்சர் பியூஷ் கோயல் (ரூ.95 கோடிக்கு மேல்), மைக்ரோ, சிறு மற்றும் நடுத்தர நிறுவனங்களின் அமைச்சர்நாராயண் ரானே (ரூ.87 கோடிக்கு மேல்), திறன் மேம்பாடு மற்றும் தொழில் முனைவோர் அமைச்சர், மின்னணு மற்றும் தகவல் தொழில்நுட்ப இணை அமைச்சர் ராஜீவ் சந்திரசேகர் (ரூ. 64 கோடிக்கு மேல்) ஆகியோர் வைத்துள்ளனர். ஒரு அமைச்சருக்கு சராசரியாக சுமார் ரூ.16.24 கோடி மதிப்புள்ள சொத்துக்கள் உள்ளது கண்டறியப்பட்டுள்ளது. ஒரு கோடிக்கு குறைவாக எட்டு அமைச்சர்கள் சொத்துக்கள் வைத்துள்ளனர். அவர்களில் திரிபுராவைச் சேர்ந்த பிரதிமா பூமிக் (ரூ.6 லட்சத்துக்கு மேல்),மேற்கு வங்காளத்தைச் சேர்ந்த ஜான் பார்லா (ரூ.14 லட்சத்துக்கு மேல்), இராஜஸ்தானைச் சேர்ந்த கைலாஷ் சௌத்ரி (ரூ. 24 லட்சத்துக்குமேல்), ஒடிசாவைச் சேர்ந்த பிஷ்வேஸ்வர் துடு (ரூ.27 லட்சத்திற்கு மேல்), மகாராஷ்டிராவைச் சேர்ந்த வி.முரளீதரன் (ரூ.27 லட்சத்துக்கு மேல்) ஆகியோர் வைத்துள்ளனர். இந்துஸ்தான் டைம்ஸ் இணையதள தகவல்களிலிருந்து.
