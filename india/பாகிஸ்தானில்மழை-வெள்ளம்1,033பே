
பாகிஸ்தானில் மழை - வெள்ளம்  1,033 பேர் பலி;  3 லட்சம் பேர் வீடிழப்பு


நமது நிருபர்
ஆகஸ்ட் 28, 2022
8/28/2022 10:22:47 PM



இஸ்லாமாபாத், ஆக.27- தீவிரமான காலநிலை பேரழிவை  பாகிஸ்தான் எதிர்கொண்டிருப்பதாக அந் நாட்டின் காலநிலை மாற்றத்துக்கான அமைச்சர் ஷெர்ரி ரெஹ்மான் ஞாயிறன்று தெரிவித்துள்ளார்.  பாகிஸ்தானில் கனமழை, வெள்ளத்துக்கு உயிரிழந்த வர்களின் எண்ணிக்கை 1033 ஆக அதிகரித்துள்ளது. வடமேற்கு கைபர் பக்துன்க்வா, தெற்கு சிந்து  மாகாணம் கடுமையாகப் பாதிக்கப்பட்டுள்ளது. ஏறக்குறைய 3,00,000 வீடுகள் அழிந்துவிட்டன, ஏராளமான சாலைகள் துண்டிக்கப்பட்டுள்ளன. மின் விநியோகமும் துண்டிக்கப் பட்டுள்ளது.  பாகிஸ்தானின் காலநிலை மாற்றத்துக்கான அமைச்சர் ஷெர்ரி ரெஹ்மான்  கூறுகையில், “ பாகிஸ்தான் தீவிரமான  காலநிலை பேரழிவை சந்தித்து வருகிறது” என்றார்.  ஸ்வாட் ஆற்றில்  ஏற்பட்ட வெள்ளம் வடமேற்கு கைபர் பக்துன்க்வா மாகாணத்தை பாதித்துள்ளது, அங்குள்ள பல்லாயிரக்கணக்கான மக்கள் குறிப்பாக சார்சாடா மற்றும் நவ்ஷேஹ்ரா மாவட்டங்களைச் சேர்ந்தவர்கள்  அரசு கட்டடங்களில் அமைக்கப்பட்டுள்ள நிவாரண  முகாம்களில் தங்கவைக்கப்பட்டுள்ளனர். சார்சாடா-விலிருந்து 1,80,000 பேரும், நவ்ஷேஹ்ரா மாவட்ட  கிராமங்களில் இருந்து 1,50,000 பேரும் வெளியேற்றப் பட்டுள்ளதாக வடமேற்கு கைபர் பக்துன்க்வா மாகாண அரசு செய்தித் தொடர்பாளர் கம்ரான் பங்காஷ்  கூறியுள்ளார்.
