
விண்வெளியில் இருந்து சுதந்திர தின வாழ்த்து


நமது நிருபர்
ஆகஸ்ட் 13, 2022
8/13/2022 3:42:08 PM



இந்தியாவின் 75-வது சுதந்திர தினத்தை முன்னிட்டு, விண்வெளியில் இருந்து இத்தாலியை சேர்ந்த விண்வெளி வீராங்கனை சமந்தா கிறிஸ்டஃப்ரோட்டி சுதந்திர தின வாழ்த்துகளை தெரிவித்துள்ளார்.
இத்தாலியை சேர்ந்த விண்வெளி வீராங்கனை சமந்தா கிறிஸ்டஃப்ரோட்டி, இந்திய விண்வெளி ஆராய்ச்சியின் தந்தையாக அறியப்படும் விக்ரம் சாராபாயின் பிறந்தநாளான நேற்று விண்வெளியில் இருந்து வீடியோ ஒன்றை பகிர்ந்துள்ளார். அதில், விண்வெளிக்கு மனிதர்களை அனுப்பும் திட்டத்திற்கு இஸ்ரோ ஆயத்தமாகும் சூழலில், இந்தியாவுக்கு சுதந்திர தின வாழ்த்துகள் என்று தெரிவித்துள்ளார். இந்திய வீடியோவை அமெரிக்காவின் இந்திய தூதர் தரஞ்ஜித் சிங் சந்து தனது ட்விட்டர் பக்கத்தில் பகிர்ந்துள்ளார். இந்த வீடியோ சமூக ஊடகங்களில் பரவி வருகிறது
 
