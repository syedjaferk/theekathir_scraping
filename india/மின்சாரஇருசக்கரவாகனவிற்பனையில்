
மின்சார இருசக்கர வாகன விற்பனையில் ஹீரோ எலக்ட்ரிக் நிறுவனம் முதலிடம்


நமது நிருபர்
அக்டோபர் 7, 2021
10/7/2021 2:17:43 AM



ஹீரோ எலக்ட்ரிக் நிறுவனம் நடப்பாண்டு செப்டம்பரில் 6,500 மின்சார இருசக்கர வாகனங்களை விற்று இப்பிரிவில் முதலிடத்தில் உள்ளதாக ஹீரோ எலக்ட்ரிக் நிறுவனம் புதன்கிழமை தெரிவித்துள்ளது.
இதுகுறித்து அந்நிறுவனம் கூறியுள்ளதாவது:
மின்சார வாகனங்களுக்கான ஒட்டுமொத்த தேவை அதிகரிப்பு ஹீரோ எலக்ட்ரிக் அதிவேக வாகனங்களின் விற்பனை வளர்ச்சிக்கு தூண்டுகோலாக அமைந்தது. கடந்த செப்டம்பர் மாதத்தில் மட்டும் 6,500 மின்சார இருசக்கர வாகன்ங்களை விற்று நிறுவனம் மீண்டும் முதலிட்த்தில் இருப்பதை உறுதி செய்துள்ளது.
எலக்ட்ரிக் வாகன விற்பனையில் ஆப்டிமா மற்றும் என்ஒய்எக்ஸ் அதிவேக ஸ்கூட்டர்கள் முக்கிய பங்களிப்பை வழங்கியுள்ளன.
பண்டிகை காலம் வரவுள்ளதால், நாட்டில் மின்சார இருசக்கர வாகனங்களுக்கான தேவை அதிகரித்துள்ளதாக ஹீரோ எலக்ட்ரிக் தெரிவித்துள்ளது.
அதிகரித்து வரும் தேவையை ஈடுசெய்யும் வகையில் ஹீரோ எலக்ட்ரிக் 2022 மார்ச்சுக்குள் 5 லட்சம் வாகனங்களை உற்பத்தி செய்யும் வகையில் ஆலையை விரிவாக்கம் செய்யவுள்ளதாக அண்மையில் அறிவித்தது.
நாட்டில் மின்சார வாகன பயன்பாட்டை அதிகரித்து இந்நிறுவனம் பங்குதாரர்களுடன் இணைந்து நாடு முழுவதும் 10,000 மின்னேற்று நிலையங்களை அமைக்கும் திட்டத்தை செயல்படுத்தி வருவது குறிப்பிடத்தக்கது.
