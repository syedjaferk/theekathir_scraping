
உ.பி., சுல்தான்பூரில் 46 குழந்தை தொழிலாளர்கள் மீட்கப்பட்டனர்


நமது நிருபர்
ஆகஸ்ட் 28, 2021
8/28/2021 3:59:18 PM



லக்னோ : உத்தரப்பிரதேச மாநிலம் சுல்தானிபூரில் 46 குழந்தை தொழிலாளர்கள்  சிறப்புக் குழுவினரால் மீட்கப்பட்டனர். 
உத்தரப்பிரதேச மாநிலத்தில் உள்ள சுல்தானிபூரில் , மாவட்ட நீதிபதி ரவீஷ் குப்தாவின் தலைமையில் , குழந்தை தொழிலாளர்களை மீட்கச்  சிறப்புக் கூட்டுக் குழு அமைக்கப்பட்டது. இந்த செயல்பாட்டைத் தலைமை மேம்பாட்டு அதிகாரி அதுல் வாட்ஸ்  துவக்கி வைத்தார் . 
இதன்படி, குரேபார், ஜய்சிங்க்பூர் ,கடிப்புர் , லம்பா , பால்திராய் , சத்தார் தெக்ஷில் , கட்கா பஜார் ஆகிய பகுதிகளில் நடத்திய சோதனையில் 46 குழந்தை தொழிலாளர்கள் மீட்கப்பட்டனர். மீட்கப்பட்ட குழந்தைகளை மருத்துவ பரிசோதனைக்கு அனுப்பப்பட்டதாக உதவி தொழிலாளர் ஆணையர் நசீர் கான் தெரிவித்துள்ளார். மேலும், சம்மந்தப்பட்ட நிறுவனங்களின் மேல் குழந்தை தொழிலாளர் தடுப்புச்சட்டத்தின் கீழ் நடவடிக்கை எடுக்கப்படும் என்றும் அவர் தெரிவித்துள்ளார். 
