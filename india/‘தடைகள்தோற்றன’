
               ‘தடைகள் தோற்றன’


நமது நிருபர்
ஆகஸ்ட் 24, 2022
8/24/2022 9:58:44 PM



டெஹ்ரான், ஆக.24- தங்கள் நாட்டைக் கட்டுப்படுத்த மேற்கத்திய நாடுகள் போட்ட தடைகள் தோல்வியைத் தழுவியுள்ளன என்று ஈரான் தெரிவித்துள்ளது. 2015 ஆம் ஆண்டில் ஈரானின் அணுசக்தி தொடர்பான உடன்பாடு கையெழுத்தானது. இந்த உடன்பாட்டை வைத்துக் கொண்டு ஈரானுக்கு தொல்லை கொடுக்கலாம் என்று நினைத்த அமெரிக்காவின் எண்ணம் நிறைவேறவில்லை. உடன்பாட்டில் உள்ள அம்சங்களைத் தவறாமல் ஈரான் பின்பற்றி வந்தது. மேற்கத்திய நாடு களில் மேலும் குழப்பங்களை ஏற்படுத்த லாம் என்பதற்காகவே அமெரிக்கா உடன்பாட்டில் கையெழுத்திட்டது. திட்டம் நிறைவேறாததால், உடன்பாட்டிலிருந்து வெளியேறுவதாக அப்போதைய அமெரிக்க ஜனாதிபதி டொனால்டு டிரம்ப் அறிவித்தார். தடைகள் பற்றிக் கருத்து தெரிவித்த ஈரானின் வெளியுறவுத்துறை அமைச்சர் உசேன் அமீர் அப்துல்லாஹியான், “அறி வுக்குப் பொருத்தமில்லாத மேற்கத்திய நாடுகளின் தடைகள் தோற்றுப் போயுள்ளன. சுய நம்பிக்கை உள்ள எந்த  ஒரு நாடும் முன்னேறுவதை இதுபோன்ற  தடைகளால் தடுக்க முடியாது.  
விடா முயற்சி, நிலையான தன்மை மற்றும் சுய நம்பிக்கை ஆகியவற்றுடன் நாடுகள் முன்னேறவே செய்யும்” என்று குறிப்பிட்டார். ஆப்பிரிக்காவில் உள்ள  மாலி நாட்டுடன் இணைந்து பொரு ளாதார ஆணையம் ஒன்றை ஈரான் அமைத்துள்ளது. அதன் முதல் கூட்டத்தில் கலந்து கொள்ள வந்தபோது தான் அவர் இவ்வாறு குறிப்பிட்டார். மாலி நாட்டின் மீதும் பல தடைகள் விதிக்கப்பட்டுள்ள சுட்டிக்காட்டிய அப்துல்லாஹியான், “வரலாற்றுச் சிறப்பு  மிக்கதும், நாகரீகம் அடைந்துள்ளது மான மாலி நாட்டுடனான உறவுக்கு நாங்கள் முன்னுரிமை தருகிறோம். சொல்லப்போனால், ஒட்டுமொத்த ஆப்பிரிக்கக் கண்டத்துடனான உறவு களில் கவனம் செலுத்துகிறோம். ராய்சி தலைமையிலான புதிய ஈரான் அரசு இதில் அக்கறை கொண்டிருக்கிறது” என்று குறிப்பிட்டார்.
