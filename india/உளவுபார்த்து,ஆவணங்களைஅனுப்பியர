
உளவு பார்த்து,ஆவணங்களை அனுப்பிய ராணுவ வீரர்கள் கைது... 


நமது நிருபர்
ஜூலை 9, 2021
7/9/2021 12:00:00 AM



சண்டிகர்:
பாகிஸ்தானுக்கு உளவுப் பார்த்து, ஆவணங்களை அளித்ததாகக் கூறி இரண்டு இந்திய ராணுவவீரர்களை பஞ்சாப் காவல்துறை யினர் கைது செய்துள்ளனர்.
பாகிஸ்தானில் இருந்து போதைப்பொருட்கள் பஞ்சாப் மாநிலத்திற்குள் கடத்திக் கொண்டு வரப்படுவதை தடுக்க பஞ்சாப் காவல்துறையில் சிறப்புப் பிரிவு உருவாக்கப்பட்டு எல்லைப் பகுதிகளில் பணியமர்த்தப்பட்டுள்ளது.இதனிடையே, பாகிஸ்தான் பகுதியில் இருந்து இந்தியாவுக்கு போதைப்பொருட்களை கொண்டு வந்ததாக கூறி, அமிர்தசரஸை சேர்ந்த ரன்வீர் சிங் என்பவரை காவல்துறையினர்  கடந்த மே மாதம் 24-ஆம் தேதி கைதுசெய்தனர். அவர் அளித்த தகவ லின்பேரில், ரன்வீர் சிங்கின் கூட்டாளியான கோபி என்பவர் ஜூன் 1 ஆம் தேதி கைது செய்யப்பட்டார்.
இவர்களிடம் நடத்தப்பட்ட விசாரணையில் பல அதிர்ச்சியூட்டும் தகவல்கள் வெளியாகின. அதாவது, இவர்கள்  இந்திய ராணுவ ரகசியங்களை பாகிஸ்தானுக்கு விற்று வந்ததும்  இந்திய ராணுவத்தில் சிப்பாய் நிலையில் பணிபுரிந்து வரும் ஹர்ப்ரீத் சிங் (23), குர்பேஜ் சிங் (23) ஆகிய இருவரும்தான் ராணுவ ரகசியங்களை அவர்களுக்கு வழங்கிவந்ததும் தெரியவந்தது. இதற்காக, அவர்கள் லட்சக் கணக்கிலான பணத்தை கைமாறாக பெற்றிருக்கின்ற னர். இந்த ராணுவ வீரர்கள் இருவரும் பஞ்சாப்பை சேர்ந்தவர்கள் ஆவர். இதையடுத்து, இந்த விவகாரம் குறித்து ராணுவ உயரதிகாரி களுக்கு பஞ்சாப் காவல்துறையினர் தகவல் அளித்தனர். இதனையடுத்து  அவர்கள் இருவரும் காவல்துறையிடம் கடந்த 2-ம் தேதி ஒப்படைக்கப்பட்டனர். அவர்களை ஜூலை 11-ஆம் தேதி வரை போலீஸ் காவலில் வைத்து விசாரிக்க ஜலந்தர் நீதிமன்றம் உத்தரவிட்டது.இதுவரை நடைபெற்ற விசாரணையில், 900-க்கும் மேற்பட்ட ரகசிய ஆவணங்களை புகைப்படமாக எடுத்து, அவற்றை ரன்வீர் சிங்குக்குஅனுப்பியதை அவர்கள் ஒப்புக்கொண்டுள்ளதாகவும் இந்த ஆவணங்களை   பாகிஸ்தானின் ஐஎஸ்ஐ உளவு அமைப்பிடம் ரன்வீர் சிங் வழங்கி விட்டதாகவும் காவல்துறை தரப்பில் கூறப்படுகிறது.
