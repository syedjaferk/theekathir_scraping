
தடுப்பூசிகள் குறித்த தவறான தகவல் கொண்ட வீடியோக்கள் யூ டியூப்லிருந்து நீக்கம்


நமது நிருபர்
செப்டம்பர் 30, 2021
9/30/2021 2:06:45 PM



தடுப்பூசிகள் குறித்து தவறான தகவல்களைக் கொண்ட வீடியோக்கள் அனைத்தையும் நீக்க நடவடிக்கை எடுத்துள்ளதாக யூ டியூப்  நிறுவனம் தெரிவித்துள்ளது.
உலக சுகாதார நிறுவனத்தாலும் ,சர்வதேச நாடுகளாலும் பாதுகாப்பானது என அறிவிக்கப்பட்டுள்ள தடுப்பூசிகள் குறித்து தவறான தகவல்களைப் பரப்பும் வீடியோக்களை நீக்கும் வகையில் புதிய விதிகள் உருவாக்கப்பட்டுள்ளதாக யூ டியூப் நிறுவனம் தெரிவித்துள்ளது.  
இதனையடுத்து, மஞ்சள் காமாலை, தட்டம்மை போன்ற பாதிப்புகளை தடுக்கும் வகையிலான தடுப்பூசிகள் குறித்த தவறான தகவல்கள் கொண்ட வீடியோக்கள் யூ டியூப் தளத்தில் இருந்து நீக்கப்படும் என்று அறிவித்துள்ளது.
இதேபோல், கொரோனா தடுப்பூசி குறித்து மக்களுக்கு சந்தேகத்தையும், அச்சத்தையும் ஏற்படுத்தும் வகையிலான வீடியோக்கள் நீக்கப்படும் என யூ டியூப்  நிறுவனம் அறிவித்து இருந்தது.
அதன்படி, இதுவரையில் சுமார் ஒரு லட்சத்து 30 ஆயிரம் வீடியோக்கள் நீக்கப்பட்டுள்ளதாக அந்நிறுவனம் தெரிவித்துள்ளது. இத்தகைய வீடியோக்களை பதிவிட்டவர்களின் கணக்குகளும் நீக்கப்படும் என்றும் யூ டியூப் நிர்வாகம் அறிவித்துள்ளது.
