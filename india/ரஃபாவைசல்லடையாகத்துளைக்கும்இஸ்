
ரஃபாவை சல்லடையாகத் துளைக்கும் இஸ்ரேல் கண்டனம் முழங்க  சிபிஎம் அழைப்பு


நமது நிருபர்
மே 28, 2024
5/28/2024 8:36:43 PM



புதுதில்லி, மே 28- காசாத் திட்டில் உள்ள ரஃபாவில் அமைக்கப்பட்டிருந்த கூடாரத்தின் கீழ்  தங்கியிருந்த பாலஸ்தீனர்கள் மீது தாக்குதல் தொடுத்து 45 பேரை படுகொலை செய்துள்ள இஸ்ரேலின் தாக்குதலுக்கு மார்க்சிஸ்ட் கம்யூ னிஸ்ட் கட்சி கடும் கண்டனம் தெரி வித்துள்ளது.
இது தொடர்பாக கட்சியின் அர சியல் தலைமைக்குழு வெளியிட்டுள்ள அறிக்கையில் மேலும் கூறப்பட்டிருப்ப தாவது:
மேற்கண்ட முகாமின் மீது வான் வழியே இஸ்ரேல் நடத்திய தாக்கு தலின் காரணமாக 20 பெண்கள் மற்றும் குழந்தைகள் கொல்லப்பட்டி ருக்கிறார்கள்.
ரஃபா மீதான தாக்குதலை நிறுத்த வேண்டும் என்று ஐ.நா. மன்றத்தின்  கீழ் இயங்கும் சர்வதேச நீதிமன்றம் கட்டளை பிறப்பித்திருந்தும் கூட, இஸ்ரேல் ராணுவம் மனிதாபிமானமற்ற முறையில் தொடர்ந்து தாக்குதல் தொடுத்து வருகிறது. இஸ்ரேல் ராணுவம் காசா மீது நடத்தி வரும் இனப்படுகொலையில் இறந் தோர் எண்ணிக்கை 36 ஆயிரத்தைத்  தாண்டியுள்ளது. மேலும் ஆயிரக் கணக்கானவர்கள் இடிபாடுகளுக் கிடையே உயிரோடு புதைக்கப்  பட்டிருக்கிறார்கள். இஸ்ரேல் மேற்கொ ண்டுவரும் இனப்படுகொலை யுத்தத்தைக் கண்டித்தும், அது ரஃபாவில் மேற்கொண்டுவரும் தாக்கு தலை உடனடியாக நிறுத்த வலியுறுத்தி யும் ஜனநாயகத்தையும் அமைதியை யும் விரும்பும் இந்திய மக்கள் அனை வரும் தங்கள் கண்டனக் குரலை எழுப்பிட வேண்டும் என்று மார்க்சிஸ்ட் கம்யூனிஸ்ட் கட்சி அறைகூவி அழைக்கிறது.
இஸ்ரேல் யுத்தத்தை நிறுத்த வேண்டும் என்றும், போர்நிறுத்த ஒப்பந்தத்தை ஏற்க வேண்டும் என்றும் மோடி அரசாங்கம் இஸ்ரேல் அரசாங்கத்தை உடனடியாக வலி யுறுத்த வேண்டும். மேலும் மோடி அரசாங்கம் இந்தக் காட்டுமிராண்டித்  தனமான யுத்தத்தில் பயன்படுத்தப் படும் அனைத்துவகையான ஆயுதங்களையும் இஸ்ரேலுக்கு ஏற்றுமதி செய்துவருவதையும் நிறுத்திக்கொள்ள வேண்டும். (ந.நி.) 
உலகின் மனசாட்சியை அதிர்ச்சிக்குள்ளாக்கும் இஸ்ரேலின் அட்டூழியங்கள்: பினராயி கண்டனம்
காசாவில் இஸ்ரேல் அரசு தொடர்ந்து நடத்தி வரும் ஏகாதிபத்திய அட்டூழியங்கள் உலக மனசாட்சியை அதிர்ச்சிக்குள்ளாக்குகிறது என்று கேரள முதல்வர் பினராயி விஜயன் கூறினார்.
“இஸ்ரேலின் அட்டூழியத்தில் இதுவரை சுமார் 36 ஆயிரம் பேர் கொல்லப்பட்டுள்ளனர். அமெரிக்க  ஏகாதிபத்தியத்தால் ஆதரிக்கப்படும் இந்த ஆக்கிர மிப்பிற்கு எதிராக உலகம் முழுவதும் பெரும் போராட்டங் கள் நடைபெற்று வருகின்றன. ஆனால் இஸ்ரேல் இந்த எதிர்ப்புகளை எல்லாம் கண்டுகொள்ளாதது போல் பாசாங்கு செய்து, தனது இராணுவ தாக்குதலை தொடர்கிறது. உலகெங்கி லும் உள்ள ஏகாதிபத்திய எதிர்ப்பு சக்திகளும், அமைதியை விரும்புவோரும் இந்தப் பயங்கரவாதத்துக்கு எதிராகக் குரல் எழுப்ப வேண்டும்.
காசா மக்கள் இயல்பு வாழ்க்கைக்கு திரும்ப வாய்ப்பு வழங்கப்பட வேண்டும். ஏகாதிபத்திய ஆக்கிரமிப்பு நலன்களுக்காக பாலஸ்தீன மக்களை ஒடுக்கி, அப்பகுதியை இராணுவமயமாக்கும் புதிய நகர்வுகள் தோற்கடிக்கப்பட வேண்டும்” என்று முதலமைச்சர் பினராயி விஜயன்  கூறினார்.
