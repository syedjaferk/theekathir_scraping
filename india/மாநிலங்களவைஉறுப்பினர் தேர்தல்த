
மாநிலங்களவை உறுப்பினர்  தேர்தல் தேதி அறிவிப்பு... 


நமது நிருபர்
ஆகஸ்ட் 18, 2021
8/18/2021 12:00:00 AM



புதுதில்லி:
தமிழகத்தில் மூன்று மாநி லங்களவை உறுப்பினருக்கான இடங்கள் காலியாக உள்ளன. இதில் ஒரு இடத்திற்கு செப்டம்பர் 13 ஆம் தேதி தேர்தல் நடைபெறும் என்று இந்திய தேர்தல் ஆணையம் அறிவித்துள்ளது. அதிமுகவின் மாநிலங்களவை உறுப்பினர் முகமது ஜானின் மறைவை தொடர்ந்து அந்த இடத்துக்கான தேர்தல் தேதி அறிவிக்கப் பட்டுள்ளது.வேட்பு மனு தாக்கல் ஆகஸ்ட் 24 அன்று துவங்குகிறது. வேட்பு மனு தாக்கல் செய்ய கடைசி நாள் ஆகஸ்ட் 31 ஆகும். செப்டம்பர் 1 அன்று வேட்பு மனு பரிசீலனை. வேட்புமனுவை திரும்பப்பெற கடைசி நாள் செப்டம்பர் 3 ஆம் தேதி. செப்டம்பர் 13 ஆம் தேதி காலை 9 மணி முதல் மாலை 4 மணி வரை தேர்தல் நடைபெறும் என்று அறிவிக்கப்பட்டுள்ளது.
