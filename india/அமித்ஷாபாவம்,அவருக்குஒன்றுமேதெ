
அமித்ஷா பாவம், அவருக்கு ஒன்றுமே தெரியவில்லை..... இந்தியாவை விட சமூக குறியீடுகளில் நாங்கள் முன்னணியில் உள்ளோம்... போட்டுத் தாக்கிய வங்கதேச வெளியுறவு அமைச்சர்.... 


நமது நிருபர்
ஏப்ரல் 18, 2021
4/18/2021 12:00:00 AM



புதுதில்லி:
‘வங்கதேசத்தைச் சேர்ந்த ஏழைகள், தங்கள் நாட்டில் 3 வேளை உணவு கிடைக்காததால் இந்தியாவிற்குள் ஊடுருவுகின்றனர்’ என்று மத்திய உள்துறை அமைச்சர் அமித் ஷா அண்மையில் கூறியிருந்தார்.கொல்கத்தாவிலிருந்து வெளியாகும் ‘ஆனந்தபஜார்’ பத்திரிகைக்கு அளித்தபேட்டியின்போது இதனைத் தெரிவித்திருந்த அமித் ஷா, ‘வங்கதேசத்திலிருந்து இந்திய எல்லைக்குள் நுழைந்தவர்கள் மேற்கு வங்கத்தில் மட்டும் அல்லாமல்,இந்தியாவின் பல்வேறு பகுதிகளிலும் தங்கியுள்ளனர்’ என்றும் குறிப்பிட்டிருந்தார். ‘ஏழைகளுக்கு 3 வேளை உணவு கிடைப்பதை வங்கதேச அரசு இன்னும் உறுதி செய்யவில்லை. வறுமை ஒழிப்புநடவடிக்கைகள் அங்கு துவங்கவில்லை’ என்பதாக அவரது பேட்டி அமைந்திருந்தது.
இந்நிலையில், இந்திய உள்துறை அமைச்சர் அமித் ஷாவின் இந்த பேட்டிக்கு, வங்கதேச வெளியுறவுத் துறை அமைச்சர் ஏ.கே. அப்துல் மோமன் கடுமையான பதிலடியைக் கொடுத்துள்ளார்.“இந்த உலகில் சில அறிவார்ந்த மனிதர்கள் பார்த்தும், தெரிந்து கொள்வதில்லை; அறிந்தும் புரிந்து கொள்வதில்லை. அந்த வகையில், அமித்ஷா வங்கதேசம் குறித்து கூறியுள்ள கருத்துக்கள், அவருக்கு எங்கள் நாட்டைப் பற்றிய அறிவு மிகவும் குறுகியது என்பதையே காட்டுகிறது” என்று தாக்கியுள்ளார்.
“வங்கதேசத்தில் இப்போது யாரும் பசியால் இறக்கவில்லை. ‘மோங்கா’ (பருவகால வறுமை மற்றும் பசி) கூட இல்லை. வேலைவாய்ப்பு மற்றும் மக்களுக்கான கழிப்பறை வசதி உள்ளிட்ட பல சமூக குறியீடுகளில் இந்தியாவை விடவங்கதேசம் முன்னணியில் உள்ளது.‘வங்கதேசத்தில், 90 சதவிகித மக்கள்,சுகாதாரமான கழிப்பறையைப் பயன் படுத்துகின்றனர். இந்தியாவிலோ, 50 சதவிகிதம் மக்களுக்குக் கூட முறையானகழிப்பிட வசதி இல்லை. வங்கதேசத்தவர்கள் இந்தியா செல்வதற்கான தேவையே எழவில்லை. மாறாக, இந்தியாவைச் சேர்ந்தவர்கள்தான் சுமார் ஒரு லட்சத்திற்கும் அதிகமானவர்கள் வங்கதேசத்தில் வேலை செய்கிறார்கள்’ என்றுபுள்ளி விவரங்களையும் மோமன் அடுக்கியுள்ளார்.2019 டிசம்பரில், இந்திய நாடாளுமன்ற மக்களவையில் குடியுரிமைத் திருத்த மசோதாவைத் தாக்கல் செய்துஅமித் ஷா பேசினார். ‘வங்கதேசத்திலுள்ள இந்துக்களுக்கு மதச்சுதந்திரம் கிடையாது; அதற்கு அங்கு சாத்தியமே இல்லை’ என்று அவர் இன்னொரு நாட்டை விமர்சனம் செய்தார்.அப்போதும், ‘அமித்ஷாவின் கருத்து தேவையற்றது; பொய்யான ஒன்று’ என அப்துல் மோமன் பதிலடி கொடுத்தார். “அவர் (அமித் ஷா) சில மாதங்கள் வங்கதேசத்தில் தங்கியிருந்தால், இங்கு முன்மாதிரியான மத நல்லிணக்கம் நிலவுவதைக் காண்பார்” என்றும் நிதானமாகவே மோமன் குறிப்பிட்டார்.
ஆனாலும், அமித்ஷா விடுவதாக இல்லை. வங்கதேசத்திலிருந்து இந்தியாவில் குடியேறியவர்கள் ‘கரையான் களைப் போன்றவர்கள்’ என 2020-ஆம்ஆண்டில் மீண்டும் அமித் ஷா வம்பிழுத்ததுடன், தற்போது உணவுக்கே வழியில்லாதவர்கள் என மீண்டும் சீண்டியுள்ளார்.
