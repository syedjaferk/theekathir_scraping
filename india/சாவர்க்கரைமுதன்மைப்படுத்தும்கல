
சாவர்க்கரை முதன்மைப்படுத்தும் கலாச்சார அமைச்சகம் துணை போகும் தென்னகப் பண்பாட்டு மையம்... 


நமது நிருபர்
மார்ச் 28, 2021
3/28/2021 12:00:23 AM



தமிழகம், கேரளம், மேற்கு வங்கம் உள்ளிட்ட மாநிலங்களில் சட்டமன்றத் தேர்தல் பணிகளில் அனைவரின் கவனம் இருக்கும் சூழலில்சந்தடி இல்லாமல் ஒரு சதி வேலை கன்னியாகுமரியில் நடந்து முடிந்திருக்கிறது.    மகளிர் தினத்தை ஒட்டிய ஒரு வார ஓவியமுகாம் ஒன்றை இந்திய அரசின் கலாச்சார அமைச்சகமும் ,தென்னகப் பண்பாட்டு மையமும்மார்ச் 16 முதல் 22 வரை கன்னியாகுமரியில் ஹோட்டல் ஒன்றில் நடத்தி முடித்திருக்கிறார்கள்.இந்தியா முழுவதிலுமிருந்து தேர்ந்தெடுக்கப்பட்ட பெண் ஓவியர்களை, அழைக்கும் பொழுது சொல்லப்படாத இந்துத்துவா வலதுசாரிசார்பான செயல் திட்டம் ஒன்றை ,முகாமில் நடத்திஇருக்கிறார்கள்.
சர்வதேச மகளிர் தினத்திற்கான பொருண்மையாக ராஷ்டிரியம் சுயம்சேவக் சங் (ஆர்எஸ்எஸ்) அமைப்பின் முன்னோடிகளில் ஒருவரான வி. சி. சாவர்க்கரை பல்வேறு மாதிரிகளில் ஓவியம் தீட்டச் சொல்லி , கலை மற்றும்கலைஞர்களுக்கான படைப்புச் சுதந்திரத்தின் மீது அவமரியாதையை நிகழ்த்தி இருக்கிறார்கள் கலாச்சார அதிகாரிகள்.   மகளிர் தினத்திற்கும் பெண் ஓவியர்களுக்கும் சாவர்க்கரை முன் வைத்து என்ன பொருத்தப்பாடு இருக்க இயலும் என ஓவியர்கள் பலர் இந்த போக்கை நம்மிடம் சுட்டிக் காட்டியுள்ளனர்.பெண்கள் மீது சமத்துவப்போக்கை, சமநீதி போக்கை கடைப்பிடிக்க ஒரு போதும் எண்ணாதஇந்துத்துவா வலதுசாரி தலைவரை ஓவியர்களின் மையப் பொருளாக்கி வரையச் செய்ததோடுஅல்லாமல் , தேர்தல் காலத்தில் ஒரு சார்பான கருத்தை பரப்புரையாக கொண்டு செல்வது,  இந்துமதம் சார்ந்த அரசியல் துவேஷம் கொண்ட கட்சிக்கு ஆதரவான போக்கு என்றும் இம்மாதிரிநிகழ்வை வடிவமைத்திட கலாச்சார அமைச்சகத்திற்கு கீழுள்ள லலித்கலா அகாடெமியில் பங்குபெற்று   ஆலோசனை சொல்ல ஓவியர்கள் யாரும்இல்லை என்றும் ஓவியர் விஸ்வம் கருத்து தெரிவிக்கிறார். லலித் கலா அகாடெமிக்கு தேர்தல் நடத்தி ஓவியர்களிலிருந்து உறுப்பினர்களை தேர்வு செய்யாமல் பொறுப்பு (அட் ஹாக்)குழு வழியாக தங்களின் செயல்திட்டத்தை திணிப்பதாக ஓவியர் விஸ்வம் தம் எதிர்ப்பை நம்மிடம் பதிவு செய்தார். ஓவியர்களின் இந்த கருத்தை தமிழ்நாடு தேர்தல் ஆணையர் பரிசீலிக்க வேண்டுமென கலைஞர்கள் எழுத்தாளர்கள் கருதுகிறார்கள்.

இரா.தெ.முத்து

