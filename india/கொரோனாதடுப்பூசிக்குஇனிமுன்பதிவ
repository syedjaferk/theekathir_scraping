
கொரோனா தடுப்பூசிக்கு இனி முன்பதிவு தேவையில்லை... 


நமது நிருபர்
ஜூலை 9, 2021
7/9/2021 12:00:00 AM



புதுதில்லி:
கொரோனா தடுப்பூசிக்கு இனிமேல் முன்பதிவு தேவை இல்லை என்று ஒன்றிய சுகாதாரத்துறை தெரிவித்துள்ளது.நாடு முழுவதும் கொரோனா தொற்றை தடுக்க தடுப்பூசி போடப்படுகிறது. அரசியல் கட்சிகள் மற்றும்மாநில அரசுகளின் தொடச்சியான வலியுறுத்தலுக்குப் பிறகே  தடுப்பூசிகளை இலவசமாக வழங்க ஒன்றிய பாஜக அரசு சம்மதம் தெரிவித்தது.  தடுப்பூசி போடுவதற்கு ஆன்லைன் மூலம் முன்பதிவு செய்ய வலியுறுத்தப்பட்டு வந்தது. அதற்காக  COWIN என்கிற செயலி மூலம் முன்பதிவு செய்யும் நடைமுறை இருந்தது.  இதன்மூலம் பயனர்கள் முன்பதிவு செய்து, எந்த நாளில், எந்த மையத்தில் தடுப்பூசி போட்டுக் கொள்ளலாம் என்பதை தெரிந்து கொண்டு, அங்கு சென்று தடுப்பூசி எடுத்துக்கொள்ளலாம்.
ஆனால், ஆன்லைன் பதிவு முறை சாமானிய மக்களுக்கு முடியாத காரியம் என்பதால் இனிமேல்  தடுப்பூசிக்கு முன்பதிவு தேவையில்லை என்று அறிவிக்கப் பட்டுள்ளது. தடுப்பூசி முகாம் களுக்கு நேரடியாக சென்று,  முன்பதிவு செய்யாமலேயே தடுப்பூசி செலுத்திக் கொள்ளலாம் என்று பொது சுகாதார இயக்ககம் அறிவித்துள்ளது.
