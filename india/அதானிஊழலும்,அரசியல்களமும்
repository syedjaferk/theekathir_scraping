
அதானி ஊழலும், அரசியல் களமும்


நமது நிருபர்
ஜனவரி 18, 2024
1/18/2024 11:48:06 PM



கடந்த ஆண்டு ஜனவரி மாதத்தில், ‘‘உலகம் காணாத கார்ப்பரேட் ஊழல்’’ என்ற தலைப்புடன் அதானியின் முறைகேடுகளை ‘ஹிண்டன்பர்க்’ என்ற அமெ ரிக்க ஆய்வு நிறுவனம் அம்பலப்படுத்தியபோது ரூ. 10 லட்சம் கோடி அளவுக்கு அவருடைய சொத்து மதிப்புகள் சரிந்தன. அந்த நேரத்தில் தான் அவர் பங்குச் சந்தை வழியாக ரூ. 20 ஆயி ரம் கோடிகள் திரட்டவிருப்பதாக அறிவித்திருந்தார்.  
அப்போது ஒரு விநோதம் நடைபெற்றது. சல்லிசான விலைக்கு சரிந்துபோன பங்கு களை, கூடுதலான விலை கொடுத்து வாங்கிக் குவித்தன பல நிறுவனங்கள். அந்த ரூ.20 ஆயிரம் கோடி எங்கிருந்து வந்தது? எங்கே சென்றது? என்ற கேள்வி வலுவாக எழுந்தது. அதானியோ வந்த பணத்தை திரும்பக் கொடுத்துவிடுகிறேன் என்று அறிவித்தார்.  
திரும்பக் கொடுத்துவிட்டால் நடந்த முறை கேடுகளுக்கு பதில் கிடைக்குமா? இந்தக் குட்டையில் எல்.ஐ.சி., நிதியும்,  பென்சன் பணமும் கூட முதலீடு செய்யப்பட்டதே, அதற்கான அழுத்தம் எங்கிருந்து வந்தது?  இந்த எளிய கேள்விகளுக்கு கூட நமக்கு விடை தெரியாது.
கேட்டு பதில் வாங்க வேண்டிய ஒன்றிய அரசாங்கமும் அதன் முகமைகளும் கமுக்கமாகவே கடந்தன.
ரூ.10 லட்சம் கோடி அல்ல!
லட்சம் கோடி இழப்பு ஏற்பட்டதான செய்தி ஒரு பிம்பம்தான். உண்மையில் அது அவரால்  பொய்யாக உருவாக்கப்பட்டிருந்த ஒரு கற்பனை மதிப்பு. அந்த மதிப்பு எப்படி உருவானது என்பதுதான் முறைகேட்டின் மையப்புள்ளி. ஹிண்டன்பர்க் நிறுவனம் அதனை கண்ட றிந்தது. அதானியின் சகோதரரான விநோத் அதானியும் அவரின் கூட்டாளிகளும் சேர்ந்து கொண்டு வெளிநாட்டில் இருந்து அதானியின் நிறுவனங்களில் பல ஆயிரம் கோடிகளை முத லீடு செய்துள்ளார்கள்.
அப்படியானால் முதலீடாக வரும் பணமும் அதானிக்கே சொந்தமானது.  ஆக, சந்தையில் இருப்பதாக சொல்லப் படும் அவரின் நிறுவன பங்குகளில் பெரும்பகுதி அவரின் வசமே இருக்க வேண்டும். சொந்த பணத்தை அந்நிய மூலதனமாக காட்டுவதன் மூலம் ஒன்றிய மற்றும் மாநில அரசுகளின் சலு கைகளை பெற்றுக் கொள்ள முடியும். அந்த பணம் முறைகேடான வழிகளில் வெளிநாட்டி ற்கு சென்றிருக்க வேண்டும்.
வங்கிகளின் கடனா? கொடுக்கப்படாத வரியா? கணக்கில் வராத வேறு சம்பாத்தியங்களா? எதை வைத்து இந்த முறைகேட்டை செய்கிறார்கள்?
உலகம் தழுவிய ஊழல்
விலை குறைவான பங்குகளை அதிக விலை கொடுத்து வாங்கி அதன் மூலம் பங்குச்  சந்தையை ஏமாற்றிய கேத்தன் பரேக் முறை கேடு நினைவிருக்கலாம். அதில் அதானி குழு மத்திற்கு தொடர்பு இருந்திருக்கிறது. 2008 ஏப்ரல் மாதத்தில் ‘அபராதம்’ செலுத்தித்தான் அந்த வழக்கு தீர்வுக்கு வந்தது. இப்போது அதே பாணியில், ஆனால் உலகம் தழுவிய ஊழல்  என்ற குற்றச்சாட்டு எழுந்திருக்கிறது. ஒரு வேளை இந்த புகார் நிரூபணமானால் அதானி யின் நிறுவனங்கள் பங்குச் சந்தையில் இருந்து வெளியேற்றப்படலாம்.
இந்திய சட்டப்படி அதைத்தான் செய்ய வேண்டும்.  ஆனால் அவரின் வசம் துறைமுகங்கள் உள்ளன, விமான நிலையங்கள் உள்ளன. கனிம வள சுரங்கங்கள் இருக்கின்றன; மின் விநி யோகத்தில் இருக்கிறார். இத்தனைக்கும் கார ணமாக ஒன்றிய ஆட்சி இருந்திருக்கிறது. அத னால்தான் இந்த பிரச்சனையை வெறும் சட்டப் பிரச்சனையாக பார்க்காமல், அரசியல் பிரச்ச னையாக பார்க்க வேண்டும் என மார்க்சிஸ்ட் கம்யூனிஸ்ட் கட்சி தொடர்ந்து கூறுகிறது. எனவேதான் இப்பிரச்சனையில் நாடாளுமன்ற கூட்டுக் குழு விசாரணை தேவை என்று தொடக்கம் முதலே கேட்கிறது.
நீதிமன்ற தீர்வா தேவை? 
அதானி விவகாரத்தில் சட்ட நடவடிக்கை தேவை என்ற குரல்கள் இப்பிரச்சனையின் ஆழத்தை மறைக்கவே முயற்சித்தன. அவ்வாறு எழுந்த முதல் குரல் அதானியுடையது. ஹிண்டன் பர்க் அறிக்கை வெளியான உடனேயே, இதற்கு எதிராக ‘வழக்கு தொடுப்போம்’ என மிரட்டிப் பார்த்தது அதானி குழுமம். அவர்களும் நாங்கள் வழக்குக்கு தயாராக இருக்கிறோம்,
அமெரிக்க நீதிமன்றத்திற்கு வாருங்கள் என்று அழைப்பு விடுத்தார்கள். இந்த பதிலை எதிர்பார்க்காத அதானி குழுமம் கமுக்கமாகி விட்டது. அதே சமயம், இந்திய நீதிமன்ற களத்தில் ஒரு வித்தியாசமான விளையாட்டு தொடங்கி யது. ஹிண்டன்பர்க் நிறுவனத்தின் நோக்கத்தை விசாரிக்க வேண்டும் என்ற குரலோடு சில மனுக் கள் முன்வந்தன.
அதையே ஊடகங்களும் ஊதி முழங்கினார்கள். பின்னர் முற்றாக மடைமாறி விட்டார்கள். இப்போது அண்மையில், உச்சநீதிமன்றம் கொடுத்திருக்கும் ஒரு தீர்ப்பின் பின்னணியில் அதானி வழக்கே முடிவுக்கு வந்துவிட்டதான ஒரு தோற்றத்தை உருவாக்கப் பார்க்கிறார்கள்
செபி கையில் ‘அதிகாரம்’
உச்சநீதிமன்றத்தின் தீர்ப்பு, அதானியின் முறைகேடுகளை விசாரித்து வழங்கப்பட்ட ஒன்றல்ல என்பது முதல் பார்வையிலேயே தெரிந்து கொள்ள முடியும். அந்த தீர்ப்பு ‘சிறப்பு  புலனாய்வு குழு தேவையா?’ என்பது தொடர் பானது. செபி எனப்படும் பங்குச் சந்தை ஒழுங்கு முறை வாரியமே  அதானியின் முறைகேடு களை விசாரிக்கலாம் என்பதுதான் நீதிமன்ற தீர்ப்பின் சாரம்.
Xசெபி – எனப்படும் பங்குச் சந்தை ஒழுங்கு முறை அமைப்பு, அதானியின் முறைகேடு களை விசாரிக்க வேண்டும் என்பதை வழக்கின் போக்கிலேயே உச்ச நீதிமன்றம் சொல்லியிருந்தது. 24 புகார்களின் விசாரணை  நிலை அறிக்கையை செபி நீதிமன்றத்தில் தாக்கல் செய்தது. அந்த புகார்கள், அதானி தனது பங்குகளின் மதிப்பில் செய்த மோசடி, பரிவர்த்தனைகளை மறைத்த மோசடி மற்றும் வெளிநாட்டு முதலீட்டு நிறுவனங்கள் பற்றிய ஒழுங்குமுறை விதிகளை மீறியவை தொடர்பானவை. 22 விசாரணைகளை முடித்து விட்டோம் என்று குறிப்பிட்ட செபி அவற்றை ரகசியமாகவே நீதிமன்றத்திடம் கொடுத்தது. 2023 ஆகஸ்ட் 25 அன்று கொடுக்கப்பட்ட அந்த விசாரணை விபரங்கள் இதுவரை வெளியில் வரவில்லை. வழக்கு தொடுத்தவர்களுக்கும் தரப்படவில்லை. நாடாளுமன்ற கூட்டுக்குழு விசாரணை எனில் இப்படியான மூடுமந்திரம் சாத்தியமாகியிருக்குமா என்பது முதலில் எழும் கேள்வி.
2 புகார்களை விசாரித்து முடிக்க முடிய வில்லை என்று செபி அந்த அறிக்கையில் குறிப் பிட்டிருந்தது. அந்த புகார்கள்தான் மிக முக்கியமானவை. அதானியின் வெளிநாட்டு முதலீடுகள் உண்மையில் யாருடையவை என்று தெரிந்துகொள்வது தொடர்பானவை. இப்போதும் உச்சநீதிமன்றம் அந்த விசார ணையை முடிக்க 3 மாதம் கால அவகாசத்தை கொடுத்துள்ளது. உண்மையில் செபி இந்த புகார்களை 2020 ஆம் ஆண்டு அக்டோபர் மாதத்தில் இருந்து விசாரித்து வருவதாக நீதிமன்றத்திடம் கூறியிருந்தது. 3 மாதங்களில் இந்த விசாரணையில் என்ன மாற்றம் ஏற்பட முடியும்? இது இரண்டாவது கேள்வி.
மோடி என்ற கவசம்
இரண்டாவது கேள்விக்கான பதிலை, உச்சநீதிமன்றம் அமைத்த நிபுணர் குழுவின் அறிக்கையில் பார்க்க முடிகிறது. செபி இந்த விவகாரத்தை எவ்வளவு விசாரித்தாலும் கோழியில் இருந்து முட்டை வந்ததா இல்லை முட்டையில் இருந்து கோழி வந்ததா என்று அவர்களால் அறிந்துகொள்ள முடியாது. ஏனென்றால் இந்த விவகாரங்கள் பண மோசடி தொடர்பானவை; குற்ற விசாரணை தேவைப்படுபவை.
செபி முதலில் ஒரு குற்ற  முகாந்திர அறிக்கையை வெளியிட வேண்டும். பின்னர் அதன் அடிப்படையில் அமலாக்கத் துறையும், நேரடி வரிகள் வாரியமும் மேல் நட வடிக்கை மேற்கொள்ள வேண்டும்.  ஆனால், நிபுணர் குழு அறிக்கையின்படி, இவ்வாறான முகாந்திர அறிக்கையே வெளியிட முடியாத விதத்தில் செபி விதிகள் திருத்தப் பட்டுள்ளன. இந்த திருத்தங்கள் முறையே 2014 முதல் தொடங்கி 2018 மற்றும் 2019 ஆம்  ஆண்டுகளில் செய்யப்பட்டுள்ளன. அதிலும் குறிப்பாக ஒரு திருத்தத்தை ஒன்றிய நிதியமைச்சகம் செய்துள்ளது.
உச்ச நீதிமன்றம் விசாரணைக்கு உத்தரவிட்ட பின்னர் சரியாக 2023 மார்ச் 7 ஆம் தேதி இந்த திருத்தம் செய்யப் பட்டுள்ளது. அந்நிய முதலீடாக வரும் பணம் யாருடையது, அதனால் லாபமடைவது யார் என்ற நபரின் விபரங்களை தெரிந்துகொள்ள வரம்புகளை சிக்கலாக்கிக் கொண்டே வந்தது மோடி ஆட்சி. இதனால்தான் செபி மேற்கொண்ட விசாரணையும் குறிப்பிட்ட எல்லைக்கு மேல் முன்னேறவே இல்லை.
ஆட்சி மாற்றம் இல்லாமல்...
2023 ஆம் ஆண்டு ஜனவரி மாதத்தில் ஹிண்டன்பர்க் அறிக்கை வெளியானது. 2023 ஆகஸ்ட் மாதத்தில் ஓ.சி.சி.ஆர்.பி அறிக்கை வெளியானது. இந்த இரண்டு அறிக்கை களிலும் சில நபர்களின் பெயர்கள் வெளிப் பட்டன. முதல் முறையாக அதானியின் கைப்பாவைகளாக சந்தேகத்திற்கிடமாகியுள்ள சங் சுங் லிங் மற்றும் நசீர் அலி ஆகிய இருவரின் பெயர்களும் அவர்களோடு விநோத் அதானிக்கு உள்ள தொடர்பும் வெளிப்பட்டது. செபி அமைப்பிற்கு உருவாக்கப்பட்ட தடை களின் காரணமாக அவர்களால் செய்ய முடி யாததை மேற்சொன்ன இரண்டு அறிக்கை களும் செய்து கொடுத்துள்ளன.
ஒன்றிய ஆட்சியில் இருக்கும் பாஜகவிடம் குறைந்தபட்ச நேர்மை இருக்குமானால் இந்த பிரச்சனையை நாடாளுமன்ற கூட்டுக்குழு விசாரணைக்கு அனுப்ப வேண்டும். இப்போது உச்சநீதிமன்றம் கொடுத் திருக்கும் தீர்ப்பு, செபி மீது நம்பிக்கை வைக்கச் சொல்கிறது. ஒன்றிய ஆட்சியில் பாஜக தொட ரும் வரையில் அதற்கான சாத்தியம் இல்லை  என்பதுதான் நாடாளுமன்ற கூட்டுக்குழு  விசயத்தில் கிடைத்திருக்கும் அனுபவங்கள் காட்டுகின்றன.
எனவே இந்த தீர்ப்பு, அதானியின் முறை கேடுகளை நீண்டகாலத்திற்கு ஆறப்போடு வதற்கான வாய்ப்பாக அவர்களுக்கு அமைந்துள்ளன. அதானியின் மீதான விசார ணைகள் தாமதமாகும் வரை, மென்மேலும் பொதுச் சொத்துக்களை கையகப்படுத்தி தன்னை மீட்டுக்கொள்ளவே அவர் முயற்சிப் பார். கொள்கை மாற்றம் என்ற திசையில் அழுத்தம் இல்லாமல் அட்டைப்பூச்சி உறிஞ்ச லில் இருந்து பொதுச் சொத்துக்களை காப்பாற்ற முடியாது. எனவே ஒன்றிய பாஜக ஆட்சியை வீழ்த்துவது முதன்மையான கடமையாகிறது.
