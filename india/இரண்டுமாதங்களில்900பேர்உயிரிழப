
இரண்டு மாதங்களில் 900 பேர் உயிரிழப்பு:


நமது நிருபர்
ஆகஸ்ட் 27, 2022
8/27/2022 9:29:13 PM



இஸ்லாமாபாத், ஆக.27- ஜூன் மாதம் 15-ஆம் தேதியிலி ருந்து தற்போது வரையில் 903 பேர் மழையின் பாதிப்பால் உயிரிழந்துள்ள னர் என்று பாகிஸ்தானின் பேரிடர் மேலாண்மை முகமை தெரிவித்துள் ளது. இதனால் நாடு முழுவதும் அவசர நிலையை நடைமுறைப்படுத்துவதாக அந்நாட்டு அரசு அறிவித்திருக்கிறது. பாகிஸ்தானின் பல்வேறு பகுதிக ளில் ஆகஸ்ட் 25-ஆம் தேதி மட்டும் 70க்கும் மேற்பட்டோர் உயிரிழந்துள்ள னர். 82 ஆயிரத்திற்கும் மேற்பட்ட வீடு கள் சேதமடைந்தன. இத்தகவலைத் தெரிவித்த பேரிடர் மேலாண்மை முகமை, கடந்த இரண்டு மாதங்களில் 903 பேர் உயிரிழந்துள்ளனர் என்றும், சுமார் 1,300 பேர் காயமடைந்துள்ளனர் என்றும் கூறியுள்ளது. திடீரென்று பெய்து வரும் பெருமழையாலும், பெரு வெள்ளத்தாலும் கடுமையான சேதங் கள் ஏற்பட்டுள்ளதால், சர்வதேச சமூகம் நிவாரண உதவிகளைச் செய்ய வேண் டும் என்று பாகிஸ்தான் கோரியுள்ளது.
பாகிஸ்தானின் தென் பகுதியில் உள்ள சிந்து மாகாணம்தான் பெரும் பாதிப்புக்கு உள்ளாகியிருக்கிறது. இது வரையில் 293 பேர் அந்தப் பகுதியில் உயிரிழந்துள்ளனர். அதேபோல் பலுசிஸ்தான் மாகாணத்தில் 230 பேரும், கைபர் பக்துன்க்வாவில் 169 பேரும், பஞ்சாப் மாகாணத்தில் 164 பேரும் உயிரிழந்துள்ளனர். நாடு முழு வதும் கடந்த இரண்டு மாதங்களில் 4 லட்சத்து 95 ஆயிரம் வீடுகள் சேத மடைந்துள்ளன. ஏராளமான சாலைகள் அடித்துச் செல்லப்பட்டிருக்கின்றன. பாலங்கள் சேதமடைந்துள்ளன என பேரிடர் மேலாண்மை முகமை கூறி யுள்ளது. நிவாரணப் பணிகள் பற்றிப் பேசி யுள்ள பாகிஸ்தான் பிரதமர் ஷாபாஸ் செரீப், “பேரிடர் தாக்கியுள்ள பகுதிக ளில் நிவாரணப் பணிகளை மேற் கொள்வது மிகப்பெரிய சவாலாகும். கூட்டு முயற்சிகள் மூலமாகவே இது சாத்தியமாகும்” என்று கூறியுள்ளார். சுற்றுச்சூழல் மாற்றம் குறித்த துறையின் அமைச்சரான ஷெர்ரி ரெஹ்மான், “ஏராளமான உயிர்கள் ஆபத்தில் உள்ளன. ஆயிரக்கணக்கானோர் வீடின்றி தவிக்கிறார்கள். ஏற்பட்டுள்ள பாதிப்பைப் பார்த்தால், பாகிஸ்தானால் மட்டும் நிவாரணத்தைத் தந்து விட முடியாது” என்று கூறியுள்ளார்.
