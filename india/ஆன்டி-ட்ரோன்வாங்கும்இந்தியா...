
ஆன்டி- ட்ரோன் வாங்கும் இந்தியா.... 


நமது நிருபர்
ஜூலை 8, 2021
7/8/2021 12:00:00 AM



புதுதில்லி:
ட்ரோன் தாக்குதல்களை எதிர்கொள்ள இந்திய விமானப் படை 10 ட்ரோன் தாக்குதல் தடுப்பு சிஸ்டம்களை வாங்க முடிவு செய்துள்ளது.
இதுகுறித்து வெளியிடப்பட்ட அறிக்கையில், புதிதாக வாங்கப்பட உள்ள பிரதான ஆன்டி-ட்ரோன் ஆயுதம் இந்தியாவில் தயாரிக்கப்பட்ட லேசர் அடிப்படையில் நேரடி தாக்குதல் நடத்தும் ஆயுதமாகஇருக்கும்.ட்ரோன்கள் அனுமதிக்கப்படாத பகுதிகளில் பாதிப்பை ஏற்படுத்தக்கூடிய வகையில் நுழையும் ட்ரோன்களை அடையாளம் கண்டுஎச்சரிக்கை செய்யும் வகையில் இருக்கும் என்று கூறப்பட்டுள்ளது.இந்திய விமானப்படை இந்த ட்ரோன் தாக்குதல் தடுப்பு சிஸ்டம்களை வெவ்வேறு விமானப்படைத் தளங்களில்நிறுவ உள்ளது. எனவே இந்த சிஸ்டம்களை தயாரிக்கும் நிறுவனங்களிடம் மல்டி-சென்சார், மல்டி-கில் அம்சங்கள் கொண்டவையாக இருக்குமாறும் விமானப்படையின் எந்த தளத்திலும் பயன்படுத்தும் வகையில், இந்த 10 ட்ரோன் தாக்குதல் தடுப்பு சிஸ்டம்களும் எளிதில் எடுத்துச் செல்லும் வகையிலான வாகனங்களில் மொபைல் வசதியுடன் எந்த இடத்திலும் நகரும் திறனுடன் இருக்க வேண்டும் என்றும் இந்த வாகனங்களிலிருந்து அனைத்து உப சிஸ்டம்களையும் எளி
தில் பிரித்து அவற்றை தரையிலோ அல்லதுமேற்கூரையிலோ பொருத்தும் வகையில் இருக்க வேண்டும் என்றும் நிறுவனங்களிடம் அறிவுறுத்தப்பட்டுள்ளது. ஜம்மு பகுதியில் சமீபத்தில் ட்ரோன் தாக்குதல் நடத்தப்பட்டதைத் தொடர்ந்து இந்நடவடிக்கை எடுக்கப்பட்டுள்ளது.
