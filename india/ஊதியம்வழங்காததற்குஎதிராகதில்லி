
ஊதியம் வழங்காததற்கு எதிராக  தில்லி பல்கலை., ஆசிரியர்கள் பேரணி.... 


நமது நிருபர்
மார்ச் 18, 2021
3/18/2021 12:00:00 AM



புதுதில்லி:
ஊதியம் வழங்காததற்கு எதிரிப்பு தெரிவித்து தில்லி பல்கலைக் கழக ஆசிரியர்கள் சங்கத்தின் சார்பில் பேரணி நடைபெற்றது.
தில்லி மாநிலஅரசாங்கம் தில்லிக் பல்கலைக் கழகத்தின்கீழ் இயங்கும் 12 கல்லூரிகளுக்கு அனுப்பியுள்ள நிதி, ஆசிரியர்களுக்கு ஊதியம் வழங்கக்கூடிய அளவிற்குப் போதுமானதாக இல்லை என்று தில்லிபல்கலைக் கழக ஆசிரியர்சங்கம் கூறியது. இவ்வாறு போதுமான நிதி ஒதுக்கப்படாததை எதிர்த்து சங்கத்தின் சார்பில் பேரணி மேற்கொண்டார்கள்.  
மேலும் ஆசிரியர் சங்கத்தின் சார்பில், தில்லி அரசாங்கமானது மத்திய அரசின் புதியகல்விக் கொள்கையை, ‘உதவிடும் முறை’ (‘Pattern ofAssistant’) என்ற பெயரில்கொண்டுவர முயற்சிப்பதாகவும் குற்றஞ்சாட்டப்பட்டது. இதனை எதிர்த்தும் பேரணியில் வந்த ஆசிரியர்களும், மாணவர்களும் முழக்கமிட்டார்கள்.  சங்கத்தின் தலைவர் ரபிப் ராய் கூறுகையில், மக்களைத் திசைத்திருப்பிவிடுவதற்கான முயற்சிகளும், கல்வி நிறுவனங்களை வணிகமயமாக்கிடும் முயற்சிகளும் நடை பெற்றுக்கொண்டிருப்பதாகத் தெரிவித்தார். இதன் காரணமாக கல்லூரி முதல்வர் பணியிடங்களை மூத்த நிர்வாக அதிகாரிகளைக் கொண்டு இயக்கிட நடவடிக்கைகள் எடுக்கப்பட்டுவருகின்றன என்றும், இவையெல்லாம் வணிகமயத்தை நோக்கி நிறுவனங்களைத் தள்ளிவிடும் போக்கேயாகும் என்றும் ராய் மேலும் தெரிவித்தார். (ந.நி.)
