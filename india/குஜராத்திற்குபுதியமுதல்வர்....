
குஜராத்திற்கு புதிய முதல்வர்.... 


நமது நிருபர்
செப்டம்பர் 13, 2021
9/13/2021 12:00:00 AM



அகமதாபாத்:
பாஜக ஆளும் மாநிலங்களில் முதல்வர்கள் ராஜினாமா செய்வதும் புதிய முதல்வர்கள் தேர்வு செய்யப்படுவதும் தொடர்ந்து நடைபெறுகிறது. தேசிய தலைவர்களின் ஆதிக்கத்தால் இது நடத்தப்படுவதாக மூத்த தலைவர்கள் புலம்புகின்றனர். அந்த வகையில் குஜராத்தின் புதிய முதல்வராக  பூபேந்திர படேல் என்பவர் தேர்வு செய்யப்பட்டுள்ளார்.  குஜராத் முதல்வர்  விஜய் ரூபானி  திடீரென தனது பதவியை ராஜினாமா செய்தார். இதுதொடர்பாக மாநில ஆளுநர்  ஆச்சார்யா தேவ்ராத்தை சந்தித்து  ராஜினாமா கடிதத்தை வழங்கினார்.  இதையடுத்து, குஜராத்தின் அடுத்த முதல்வரை  தேர்வு செய்ய தீவிர ஆலோசனை நடைபெற்றது.  இந்தநிலையில் குஜராத்தின் புதிய முதல்வராக  கட்லோடியா தொகுதி சட்டமன்ற உறுப்பினரான பூபேந்திர படேல் தேர்வு செய்யப்பட்டுள்ளார். 
