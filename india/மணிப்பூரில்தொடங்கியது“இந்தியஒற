
மணிப்பூரில் தொடங்கியது  “இந்திய ஒற்றுமை நியாய யாத்திரை”


நமது நிருபர்
ஜனவரி 14, 2024
1/14/2024 11:41:41 PM



இம்பால், ஜன. 14- “இந்திய ஒற்றுமை” யாத்திரையின் இரண்டாம் கட்ட நடைபயணம் மணிப்பூ ரில் ஞாயிறன்று தொடங்கியது. காங்கிரஸ் முன்னாள் தலைவரும், எம்பியுமான ராகுல் காந்தி கடந்த ஆண்டு  நாட்டின் தெற்கில் இருந்து வடக்கு நோக்கி “இந்திய ஒற்றுமை நியாய  யாத்திரை” என்ற பெயரில் நடைப்பய ணம் மேற்கொண்டார்.
அதாவது கன்னி யாகுமரி முதல் காஷ்மீர் வரை 12 மாநி லங்கள் மற்றும் 2 யூனியன் பிரதேசங்கள்  வழியாக 145 நாட்கள் 4000 கிமீ பய ணத்தை மேற்கொண்டது ராகுல் காந்தி யின் “இந்திய ஒற்றுமை” யாத்திரை. இதன் தொடர்ச்சியாக நாட்டின் மேற்கில் இருந்து கிழக்கு நோக்கி ராகுல் காந்தி தலைமையில் காங்கிரஸின் “இந்திய ஒற்றுமை நீதிப் பயணம்” என்ற பெயரில்  2-ஆம் கட்ட நடைபயணம் மணிப்பூரில் உள்ள தெளபல் மாவட்ட மைதானத்தில் ஞாயிறன்று பிற்பகல் தொடங்கியது.  
தொடக்க நிகழ்ச்சியில் காங்கிரஸ் தலைவர் மல்லிகார்ஜுன கார்கே மற்றும்  அக்கட்சியின் முன்னணித் தலைவர்கள் பங்கேற்றனர். ராகுலின் முந்தைய நடை பயணத்தை போல் அல்லாமல், இந்த முறை பெரும்பாலும் பேருந்துகளில் நீதிப் பயணம் மேற்கொள்ளப்பட உள்ளது. சில வேளைகளில் நடைப்பயணமும் இருக்கும் என்று காங்கிரஸ் தரப்பில்  தெரிவிக்கப்பட்டுள்ளது. மொத்தம் 6,713  கி.மீ. தொலைவுக்கு மேற்கொள்ளப்பட உள்ள இந்தப் பயணம், 110 மாவட்டங்கள், 100 மக்களவைத் தொகுதிகள் வழியாக 67 நாள்கள் நடைபெற உள்ளது. மார்ச் 20 அல்லது 21-ஆம் தேதி மும்பையில்  “இந்திய ஒற்றுமை நியாய யாத்திரை” நிறைவடைய உள்ளது.
