
  ‘சிறிய அரசு; அதிகபட்ச நிர்வாகம்!’ என்ற கூப்பாடும் காலாவதி ஆனது....  இப்போது மோடி அரசில் 77 அமைச்சர்கள்...


நமது நிருபர்
ஜூலை 9, 2021
7/9/2021 12:00:00 AM



புதுதில்லி:
சொல்வது ஒன்றும், செய்வது ஒன்றும் பாஜக-வுக்கு கைவந்த கலை. வாஜ்பாய் ஆட்சி துவங்கி தற்போதைய நரேந்திர மோடி ஆட்சிவரை அதுதான் தொடர்ந்து கொண்டிருக்கிறது. 
பெட்ரோல் - டீசல் விலை உயர்வை எதிர்த்துப் போராட்டம் நடத்திய பாஜக, ஆட்சிக்கு வந்தபின் தினமும் பெட்ரோல் - டீசல்விலையை உயர்த்தி 15 மாநிலங்களில் 100 ரூபாயைத் தாண்ட வைத்துவிட்டது. முன்பு மாநிலங்கள் உரிமை பற்றி பேசிய பாஜக, தற்போது கல்வி, சுகாதாரம், கூட்டுறவு எனஅனைத்து உரிமைகளையும் பறித்து வருகிறது. ஜிஎஸ்டி மூலம் வரி வருவாயையும் அபகரித்து விட்டது. 
இந்நிலையில், புதனன்று நடைபெற்ற ஒன்றிய அமைச்சரவை விரிவாக்கம் மூலம் 2014-இல் எழுப்பிய“சிறிய அரசு, அதிகபட்ச நிர்வாகம்”என்ற முழக்கத்தையும் காலாவதியாக்கி உள்ளது.543 மக்களவை உறுப்பினர் களில் 15 சதவிகிதம் பேர்கள்- அதாவது81 பேர்கள் வரை அமைச்சர்களாக இருக்கலாம். இது அனுமதிக்கப்பட்ட எண்ணிக்கையாகும். இதன்படி மன்மோகன் சிங் தலைமையிலான ஐக்கிய முற்போக்குக் கூட்டணி அரசில் 76 பேர்கள் வரை ஒன்றிய அமைச்சர்களாக இருந்தனர். ஆனால், அதன்பிறகு 2014-இல்தனிப்பெரும்பான்மையுடன் மோடிதலைமையிலான ஆட்சி அமைந்தபோது, 43 பேர் மட்டுமே அமைச்சர் களாக நியமிக்கப்பட்டனர். இதனை பாஜக மிகப் பெருமையாகக் கூறிக்கொண்டது. ‘சிறிய அரசு; அதிகபட்சநிர்வாகம்’ (Minimum government,Maximum governance) என்றும் அப்போது கூப்பாடு போட்டது. ஆனால், புதனன்று மேற்கொள் ளப்பட்ட அமைச்சரவை விரிவாக் கம் மூலம், பாஜகவின் ‘சிறிய அரசு;அதிகபட்ச நிர்வாகம்’ முழக்கமும் காலாவதியாகி விட்டது. தற்போதுமோடி அரசில் மொத்த அமைச்சர் களின் எண்ணிக்கை 77 ஆக அதிகரித்துள்ளது. இது மன்மோகன் சிங்ஆட்சியில் இருந்ததை விடவும் அதிகம் என்பது குறிப்பிடத்தக்கது.
