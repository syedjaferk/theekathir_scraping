
டாலருக்கு நிகரான இந்திய ரூபாய் மதிப்பு 80ஐ கடந்தது


நமது நிருபர்
ஆகஸ்ட் 29, 2022
8/29/2022 2:10:43 PM



டாலருக்கு நிகரான இந்திய ரூபாய் மதிப்பு முதல் முறையாக 80ஐ தாண்டி வரலாறு காணாத வீழ்ச்சி அடைந்துள்ளது.
அமெரிக்க டாலருக்கு நிகரான இந்திய ரூபாய் மதிப்பு தொடர்ந்து குறைந்து கொண்டே வருகிறது. இந்நிலையில், இன்று டாலருக்கு நிகரான இந்திய ரூபாய் மதிப்பு 80.11 அளவுக்கு சரிந்துள்ளது. ரூபாய் மதிப்பு 80ஐ தாண்டுவது இதுவே முதல்முறையாகும். 
இந்திய ரூபாய் மதிப்பு தொடர் சரிவுக்கு கச்சா எண்ணெய் விலை உயர்வே முக்கிய காரணம் என நிபுணர்கள் கூறுகின்றனர். கச்சா எண்ணெய் விலை தொடர்ந்து உயர்ந்தால் இந்திய ரூபாயின் மதிப்பும் மேலும் சரிவடைய வாய்ப்புள்ளது என நிபுணர்கள் எச்சரிக்கை விடுத்துள்ளனர்.
இந்த நிலை தொடர்ந்தால் இந்திய பொருளாதாரம் மேலும் பாதிக்கப்படும் என நிபுணர்கள் தெரிவித்துள்ளனர். 
