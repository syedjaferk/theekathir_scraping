
இந்தியாவில் ஒரே நாளில் 50040 பேருக்கு கொரோனா 


நமது நிருபர்
ஜூன் 27, 2021
6/27/2021 1:53:47 PM



இந்தியாவில் ஒரே நாளில் 50040 பேருக்கு புதிதாக கொரோனா தொற்று உறுதியாகி உள்ளது. 
இந்தியாவில் கொரோனா தொற்றின் இரண்டாவது அலை படிப்படியாக குறையத்துவங்கி உள்ளது. 
இந்நிலையில், இந்தியாவில்இன்று காலை  கொரோனா பாதிப்பு நிலவரம் குறித்து மத்திய சுகாதார அமைச்சகம் அறிக்கை வெளியிட்டுள்ளது. அதன் அடிப்படையில்  இந்தியாவில் கடந்த 24 மணி நேரத்தில் 50,040 பேருக்கு கொரோனா தொற்று உறுதி செய்யப்பட்டுள்ளது. இந்நிலையில் கொரோனாவால் பாதிக்கப்பட்டவர்களின் மொத்த பாதிப்பு எண்ணிக்கை 3,02,33,183 ஆக உயர்ந்துள்ளது. 
இந்நிலையில் நாடு முழுவதும் ஒரே நாளில் 1,258 பேர் கொரோனா தொற்றால் பலியாகி உள்ளனர். இதனால் கொரோனாவால் இதுவரை உயிரிழந்தவர்களின் மொத்த எண்ணிக்கை 3,95,751 ஆக உயர்ந்துள்ளது. 
நாட்டில் நேற்று ஒரே நாளில் 57,944  பேர் குணமடைந்துள்ளனர்.  இந்நிலையில் கொரோனா பாதிப்பில் இருந்து குணமடைந்தவர்களின் எண்ணிக்கை 2,92,51,029 ஆக உயர்ந்துள்ளது. தற்போதைய சூழலில் நாடு முழுவதிலும் உள்ள பல்வேறு மருத்துவமனைகளில் 5,86,403 பேர் சிகிச்சை பெற்றுவருகின்றனர். 
 
