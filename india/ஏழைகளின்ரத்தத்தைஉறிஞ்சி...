
ஏழைகளின் ரத்தத்தை உறிஞ்சி...


நமது நிருபர்
ஜனவரி 24, 2024
1/24/2024 10:13:32 PM



‘K’ வடிவத்திலான பொருளாதார மீட்சி - அதாவது பெரும் பணக்காரர்கள், பெரும் கார்ப்ப ரேட்டுகள் உள்ளிட்ட இந்திய பெரு முதலாளிக ளின் லாபமும், செல்வக் குவிப்பும் மேலும் மேலும் உயரத்தில் செல்கிறது; உச்சாணிக் கொம்பில் ஏறுகிறது; மறுபுறம் ஏழை, எளிய, நடுத்தர வர்க்க மக்களின் கொஞ்சநஞ்ச வாழ்வாதாரங்களும் பறிக்கப்பட்டு அவர்களது வாழ்நிலை குப்புற தள் ளப்பட்டு வீழ்ச்சியின் விளிம்பை நோக்கி வெகு  வேகமாக அமிழ்த்தப்பட்டுக் கொண்டிருக்கி றது - என்ற நிலை மேலும் விரிவடைந்திருக்கி றது. 
அதை நிரூபிக்கும் விதமாக, வரிவசூல் தொடர்பான புதிய விவரங்கள் வெளியாகி யுள்ளன. கடந்த ஐந்தாண்டுக் காலத்தில் ஒன்றிய மோடி அரசு தனிநபர்களிடமிருந்து வருமான வரி உள்பட பல்வேறு வரி இனங்கள் மூலமாக மொத்த வரி வருவாயில் 76 சதவீதத்தை ஈட்டி யுள்ளது. இதற்கு நேர்மாறாக, நாட்டின் கணிச மான செல்வங்களை கையில் வைத்துள்ள பெரும் கார்ப்பரேட்டுகளிடமிருந்து ஈட்டிய வரி வருவாய் வெறும் 24 சதவீதம் மட்டுமே.  
ஏழை, எளிய மக்கள், விவசாயிகள், தொழிலா ளர்கள், அரசு ஊழியர்கள், ஆசிரியர்கள் உள்ளிட்ட நடுத்தர வர்க்க ஊழியர்கள் ஆகியோ ரிடமிருந்து வருமான வரி என்ற முறையிலும், பத்திரப் பதிவு வரியினங்கள் மற்றும் பல்வேறு வகையான நேர்முக, மறைமுக வரியினங்கள் மூலமாக 2018-19இல் ஒன்றிய அரசு ஈட்டிய வரு வாய் ரூ.4.73 லட்சம் கோடியாக இருந்தது; இது 2022-23இல் ரூ.8.33 லட்சம் கோடியாக கிட்டத் தட்ட இரண்டு மடங்காக ஆகியுள்ளது. 
ஆனால் கார்ப்பரேட் வரி வருவாய் 2018-19இல் ரூ.6.63 லட்சம் கோடியாக இருந்தது. 2022-23இல் ரூ.8.26 லட்சம் கோடியாக அதிகரித்துள்ளது. கார்ப்ப ரேட் நிறுவனங்கள் இந்த குறிப்பிட்ட காலத்தில் ஈட்டியுள்ள மிகப் பெரிய அளவிலான செல்வத்து டன் ஒப்பிடுகையில், விகிதாச்சார அடிப்படை யில் ஒரு துளி அளவிற்கு மட்டுமே அரசுக்கு வரி செலுத்தியுள்ளன. இதற்கு காரணம், 2019இல் மோடி அரசு பெரும் கார்ப்பரேட் கம்பெனிகளுக்கு அளித்த வர லாறு காணாத வரிச் சலுகைதான். 2019 வரை கார்ப்பரேட் நிறுவனங்கள் மீது 30 சதவீதம் அடிப் படை வரி விதிக்கப்பட்டது.
மோடி அரசு இதை 22 சதவீதமாக மிகப் பெரிய அளவிற்கு குறைத்து சலுகை காட்டியது. கார்ப்பரேட்டுகள் மீதான வரி  விதிப்பை அதிகரிக்க வேண்டும் என்பது மட்டு மின்றி, பெரும் முதலாளிகள், மெகா கோடீஸ்வ ரர்கள் குவித்து வைத்துள்ள செல்வத்தின் மீதும் அந்த செல்வத்தைக் கொண்டு மேலும் குவிக்கும் லாபத்தின் மீதும் வரி விதிக்க வேண்டும் என்று  மார்க்சிஸ்ட் கம்யூனிஸ்ட் கட்சி   தொடர்ந்து வலி யுறுத்தி வருகிறது. ஆனால் உள்ளதையும் குறைத்ததன் விளைவாக கார்ப்பரேட்டுகளின் லாபமும், செல்வமும் மேலும் குவிகிறது. ஏழை களின் ரத்தத்தை உறிஞ்சி முதலாளிகளை மிளிரச் செய்கிறது மோடி அரசு.
