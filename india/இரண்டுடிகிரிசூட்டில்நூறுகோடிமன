
இரண்டு டிகிரி சூட்டில் நூறு கோடி மனிதர்கள்


நமது நிருபர்
நவம்பர் 12, 2021
11/12/2021 10:48:08 PM



கிளாஸ்கோ, நவ.12- காலநிலை மாற்றம் பூமி சூடாவதையும், ஈரப்பதத்தையும் அதிகரிக்கச் செய்கிறது என்று சமீபத்திய ஆய்வுகள் கூறுகின்றன. காலநிலை சீர்கேடுகள் இன்றுள்ளது போல கட்டுப்பாடின்றித் தொடர்ந்தால் பூமியின் வெப்பநிலை 2 டிகிரி செல்சியஸ் அதி கரிக்கும். அப்போது ஏற்படும் அதிதீவிர வெப்ப உயர்வால் ஒரு பில்லியன் மக்கள் பாதிக் கப்படுவார்கள் என்று பிரிட்டன் வானிலை ஆய்வு நிறுவனத்தினால் கிளாஸ்கோ கால நிலை உச்சிமாநாட்டில் காப் 26  கிளாஸ்கோ வெளியிடப்பட்ட அறிக்கை கூறுகிறது.
2 டிகிரியில்...
பூமியின் வெப்பநிலை 2 டிகிரி அதிக மாகும்போது இப்போதுள்ளது போல 15 மடங்கு மனிதர்கள் வெப்பத் தாக்குதலுக்கு உள்ளாவர் என்று விஞ்ஞானிகள் எச்ச ரிக்கின்றனர். கிளாஸ்கோ உச்சிமாநாட்டின் முக்கியக்குறிக்கோள் புவி வெப்ப உயர்வை 1.5 டிகிரிக்குள் கட்டுப்படுத்துவதே. ஆனால்  இந்த குறிக்கோளை அடைய ஆட்சியா ளர்கள் பல துணிச்சல் மிக்க செயல்களை  மேற்கொள்ள வேண்டும் என்று மாநாட்டுப் பிரதிநிதிகள் கூறினர். ‘வெட் பல்ப் வெப்பநிலை அளவீடு’ என்ற முறையைப் பயன்படுத்தி ஆய்வுகள் மேற் கொள்ளப்பட்டன. வெட் பல்ப் வெப்பநிலை அளவீட்டில் நீரில் அமுக்கி வைக்கப் பட்டுள்ள வெப்பநிலை மானியைப் பயன் படுத்தி அளவுகள் கணக்கிடப்படுகின்றன. இது வெப்பமும், ஈரப்பதமும் இணைந்து செயல்படும் முறை.
35 டிகிரி செல்சியசில்...
35 டிகிரி செல்சியஸ் வெப்பநிலை யில் மனித உடல் வியர்வை மூலம் தன்னைத் தானே குளிர்ச்சி அடையச்செய்ய முடியா மல் போய்விடும். நல்ல உடல்நலத்துடன் இருக்கும் மனிதர்கள் கூட நிழலில் இருந்தாலும் 6 மணிநேரத்திற்குள் இறந்து விடுவர். ஆய்வாளர்கள் 32 டிகிரி அள வீட்டில் பரிசோதனை செய்தபோது வெப்பம் தாக்காமல் உயிர் பிழைக்க வெப்ப அலையால் பாதிக்கப்படும் மனிதர்கள் ஆண்டிற்கு 10 நாட்களேனும் சரியான இடை வேளைகளில் ஓய்வெடுக்கவேண்டும் என்று கண்டறியப்பட்டுள்ளது.
ஒன்றும் செய்யாமல் போனால்...
வெப்ப உயர்வைக் கட்டுப்படுத்த நடவ டிக்கைகள் எடுக்கப்படாவிட்டால் புவியின் வெப்பம் 4 டிகிரி அதிகரிக்கும். அப்போது பூமியில் உள்ள பாதி மனிதர்கள் பாதிக்கப் படுவர். சமீப பத்தாண்டுகளில் உலக நகரங்களில் வெப்ப உயர்வு மும்மடங்காக அதிகரித்துள்ளது. பிரிட்டிஷ் வானிலை ஆய்வு நிறுவ னத்தின் விஞ்ஞானிகள், நிகழவிருக்கும் வெப்ப அலைத் தாக்குதல்களுக்கு இன்ன மும் உலகம் தயாராகவில்லை என்று எச்ச ரிக்கின்றனர். குறிப்பாக மருத்துவமனை கள், பள்ளிக்கூடங்கள் போன்ற இடங்கள் பாதிக்கப்பட அதிக வாய்ப்புள்ளதாக அவர்கள் கூறுகின்றனர். இந்த பகுப்பாய்வு கள் ஐரோப்பிய ஒன்றியத்தின் ஆதரவில் செயல்படும் ஹீலிக்ஸ் திட்டத்தின் நிதியுத வியுடன் நடத்தப்பட்டன. நதி நீர் வெள்ளப்பெருக்கு, காட்டுத்தீ சம்பவங்கள், வறட்சி, உணவுப்பஞ்சம் போன்றவற்றில் ஏதேனும் ஒன்றால் உலகம் முழுவதும் பாதிக்கப்படும்  என்று கூறப்பட்டுள்ளது. ஆய்வுகள் காட்டும் வரைபடங்கள் பூமியின் வருங்காலம் குறித்து அச்சுறுத்தும் வகையில் அமைந்துள்ளது என்று ஆய்வுநிலைய விஞ்ஞானி ஆண்டி வில்ட்ஷேர் கூறியுள்ளார். காலநிலை மாற்றம் தீவிரமாகும்போது பேரிடர் நிகழ்வுகள் பிரேசில், எத்தியோப்பி யா, இந்தியா ஆகிய வெப்பமண்டல நாடு களில் அதிதீவிர சூடால் அதிக மக்கள் பாதிக்கப்படுவர். இதில் சில பகுதிகள் மனிதர்கள் வாழ இயலாத அளவில் வெப்பம டையும். இந்நிகழ்வுகள் ஆண்டிற்கு ஆண்டு அதிகரிக்கும் என்று வானிலை நிலைய ஹேட்லி மையத்தின்  இயக்குனர் பேரா. ஆல்பர்ட் க்ளைன் டேங்க் எச்சரித்துள்ளார். கிளாஸ்கோ நகரில் அக்டோபர் 31-நவம்பர் 12 வரை நிகழ்ந்த உச்சிமாநாடு நிறைவுறும் தருவாயில் முதலாளித்துவ நாடுகள் பூமியைக் காக்க உருப்படியாக எதையேனும் செய்யுமா? என்ற கேள்வி எழுந்துள்ளது.
-சிதம்பரம் இரவிச்சந்திரன்

 
