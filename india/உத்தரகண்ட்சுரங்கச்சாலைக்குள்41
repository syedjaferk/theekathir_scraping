
உத்தரகண்ட் சுரங்கச் சாலைக்குள் 41 தொழிலாளர்கள் சிக்கிக் கொள்ள யார் காரணம்? 


நமது நிருபர்
நவம்பர் 26, 2023
11/26/2023 12:00:10 PM



கடந்த நவம்பர் 12 அன்று உத்தரகண்ட் மாநிலத்தில்  உள்ள சில்க்யாரா பகுதியில் தேசிய நெடுஞ்சாலை  அமைப்பதற்காக சுரங்கம் அமைத்துக்கொண்டு இருக்கும்போது சுரங்கத்தின் ஒரு பகுதி இடிந்து விழுந்தது. சுமார் 4.5கி.மீ தொலைவு கொண்ட இந்த சுரங்கத்தின் வாயிலில் இருந்து 200மீ தொலைவிற்கு  இடிபாடுகள் ஏற்பட்டிருக்கின்றன. சரியான திட்டமிடல் இல்லாத காரணத்தி னால் 41 தொழிலாளிகள் இடிபாடுகளில் சிக்கியுள்ளனர். இந்த நெடுஞ்சாலை திட்டம் ‘சார் தம் மாஹமர்க் விகாஸ் பரியோஜனா திட்டத்தின்கீழ், இமயமலையில் உள்ள நான்கு புனித இடங்களான யமுனோத்ரி, கங்கோத்ரி, கேதர்நாத், பத்ரிநாத் ஆகிய இடங்களை இணைப்பதற்காக கொண்டு வரப்பட்ட திட்டம். இதற்காக கிட்டத்தட்ட ரூ.12,000 கோடி செலவில் 889 கி.மீ நீளத்திற்கு சுரங்கப்பாதை அமைய உள்ளது. இந்த திட்டத்தை டிசம்பர் 2016-ல் பிரதமர் அடிக்கல்  நாட்டி தொடக்கி வைத்தார். தற்போது விபத்து ஏற்பட்டு இரண்டு  வாரங்களைக் கடந்தும் இடிபாடுகளின் உள்ளே சிக்கியுள்ள தொழிலாளர்களை மீட்கமுடியாமல் பேரிடர் மீட்பு குழுவினர் போராடி வருகின்றனர். 
இமயமலையின் சிக்கலான புவி அமைப்பு
ஏன் இவ்வளவு கால தாமதம் ஆகிறது? மீட்புக் குழுவினர் சந்திக்கும் சிக்கல்கள் என்ன? இமயமலையின் புவியியல் அமைப்பு இந்தியாவின் பிற பகுதிகளிலிருந்து தனித்துவம் மிக்கது. குறிப்பாக இது சிக்கலான புவியியல் அமைப்பு களைக் கொண்ட பகுதியாகும். காரணம், கண்டங்களின் நகர்வின்போது இந்திய கண்டத் தட்டு 14 கோடி ஆண்டு களுக்கு முன் தெற்கில் இருந்த ‘கோண்ட்வானா’ எனும் நிலப்பகுதியில் இருந்து பிரிந்து வடகிழக்கு திசை நோக்கி நகர்ந்து சுமார் 5-6 கோடி ஆண்டுகளுக்கு முன் யுரேசியா (Eurassia) கண்டத் தட்டின் (Continental plate) மீது மோதியது.  இந்த இரண்டு கண்டத்தட்டுக்கள்  மோதிய போது, உரேசியா கண்டத் தட்டிற்கு தெற்கே இருந்த கடல்பகுதி யான தெத்தியன் கடலே (Tethys Sea) இன்று நாம் காணும் இமயமலைத்தொடராக உருவானது. இன்றளவும் இந்திய கண்டத் தட்டு (வடகிழக்கு திசை நோக்கி?) நகர்ந்து கொண்டே தான் இருக்கிறது.
 
இமயமலைத் தொடர் உலகின் இளம் மடிப்பு மலைத் தொடர் ஆகும். இங்குள்ள படிவுகள் (sediments) இளகிய தன்மை கொண்டவை. இமயமலைத் தொடர் முழுவதுமே பல சிக்கலான புவியியல் அமைப்புகளைக் கொண்ட பகுதி ஆகும். பெரும்பாலும் இவை மடிப்புகள் (Folds), பிளவுகள் (Faults) போன்ற அமைப்புகளைக் கொண்டிருக்கும். மேலும், இங்குள்ள பாறைகள் எளிதில் உடையக்கூடிய வலு வற்றத் தன்மை கொண்டவை. எனவேதான், இமயமலைப் பகுதிகளில் பெரும் திட்டங்களை செயல்படுத்துவது சவால் நிறைந்ததாக இருப்பதோடு, பின்நாட்களில் பெரிய பாதிப்புகளை அத்திட்டங்கள் ஏற்படுத்தும். இதற்கு சிறந்த உதாரணமாக ‘ஜோஷிமத்’ எனும் நகரில் அதிக கட்டடங்கள் கட்டியதின் விளைவாக இன்று அந்நகரமே நிலத்தில் புதைந்து கொண்டு இருக்கிறது. 
CT) எனும் முக்கியமான பிளவுப் பகுதி உள்ளது. இது வடமேற்கு திசையில் இருந்து தென்கிழக்கு திசையில் சுமார் 2,200 கி.மீ தொலைவு நீண்டுள்ளது. இந்த இடத்தில் தான் இந்தியக் கண்டத் தட்டு ஆசிய கண்டத் தட்டின்மீது மோது கின்றது. மோதி, ஆசிய கண்டத்தட்டிற்கு அடியில் இந்திய  கண்டத் தட்டு நகர்ந்துக் கொண்டு இருக்கிறது. பொதுவாக இரண்டு கண்டத் தட்டுக்கள் மோதிக்கொள்ளும் இடத்தில்தான் அதிகப்படியான நிலநடுக்கங்கள் ஏற்படும். இமயமலைப் பகுதியில் ஏற்படுகின்ற அனைத்து நிலநடுக்கங்களுக்கும் இதுதான் காரணமாக இருக்கின்றது. இமயமலைத் தொடரில் அதிக சிக்கல்கள் கொண்ட பகுதி யாக இந்த ‘Main Central Thrust’ பகுதிகள் உள்ளன. 
பாஜக அரசின் குயுக்தியான நகர்வு
புவியியல் ரீதியாக பெரும் சிக்கல்களைக் கொண்ட இந்த பகுதியில்தான், ‘சார் தாம் அனைத்துப் பருவ தேசிய நெடுஞ்சாலை திட்டம்’ அமைகிறது. அதன் விளைவுதான் தற்போது ‘சில்க்யாரா’ பகுதியில் ஏற்பட்ட சுரங்க விபத்திற்கு காரணமாக உள்ளது. எந்தவொரு வளர்ச்சித் திட்டமாக இருந்தாலும் சுற்றுச்சூழல் அனுமதி என்பது முக்கிய மானது. அதுவும் இவ்வளவு சிக்கல்கள் வாய்ந்த பகுதியில் சுற்றுச்சூழல் அனுமதி பெற்று இந்த திட்டம் தொடங்கப் பெற்றதா என்று பார்த்தால், இந்தியாவில் 100 கி.மீ அதிக மான நெடுஞ்சாலைத் திட்டத்திற்கு தான் சுற்றுச்சூழல் அனு மதி பெற வேண்டும்.  இதைத் தவிர்ப்பதற்காக பாஜக அரசு  889 கி.மீ கொண்ட ‘சார் தாம் தேசிய நெடுஞ்சாலை திட்டத்தை’  53 பகுதிகளாக பிரித்து உள்ளது. எந்தவொரு பகுதியும் 100 கி.மீ அளவை எட்டவில்லை எனக் கூறி, சுற்றுச்சூழல் அனுமதியை ஒன்றிய அரசு பெறவில்லை. எப்போதும் சுற்றுச்சூழல் நலனையும், மக்கள் நலனையும் அரசு ஒரு பொருட்டாகவே மதிக்காததை, ‘சார் தாம் நெடுஞ்சாலை’ திட்டத்திலும் பா.ஜ.க அரசு தொடர்ந்து இருக்கிறது.
கடந்த 2021, டிசம்பர் 14 அன்று உச்சநீதிமன்றம், ‘சார் தாம் நெடுஞ்சாலை’ திட்டத்தை அகலப்படுத்த அனுமதி அளித்து இருந்தது. இந்த தீர்ப்பு ஏமாற்றம் அளிப்பதாக இந்த திட்டத்தின் உச்சநீதிமன்ற உயர்மட்ட குழுவின் தலைவர் ரவி  சோப்ரா தெரிவித்து தனது பதவியை ராஜினாமா செய்திருந் தார். மேலும் இமயமலைப் பகுதியில் இதுபோன்ற திட்டங் களை மேலும் விரிவாக்கம் செய்வது பெரிய ஆபத்தை ஏற்படுத்தும் என தனது ராஜினாமா கடிதத்தில் தெரி வித்திருந்தார். சில்க்யாரா பகுதியில் சுரங்க வேலைகளை உத்தரகண்ட் மாநிலத்தின் நெடுஞ்சாலை மற்றும் உள்கட்டமைப்பு நிறுவனம் மற்றும் ஹைதராபாத்தின் தனியார் நிறுவனமான ‘நவயுக’ நிறுவனத்திற்கு டெண்டர் விடப்பட்டு இருந்தது. இப்போது மீட்பு பணிகளை இந்நிறுவனங்கள் மேற்கொள்ளும்போது, மேலும் நிலச்சரிவுகள் ஏற்படுவது மற்றும்  நிலம் புதைவது போன்ற சிக்கல் களை இரண்டு வாரங்கள் கடந்தும் மீட்புக்குழு சந்தித்துவருகிறது. இந்த திட்டத்தை செயல்படுத்து வதற்கு முன் விரிவான மற்றும் ஆழ்ந்த ஆய்வு மேற்கொள்ள வில்லை என்பது இதில் இருந்து நமக்கு தெரிகிறது.  
இமயமலைப் பகுதியில் நிலச்சரிவுகள் ஏற்படுவது புதிதல்ல. அவை எதனால் ஏற்படுகின்றன; அவை ஏற்படுத்து கின்ற பாதிப்புகள் என்ன என்பதை நாம் கவனிக்க வேண்டும். இமயமலைப் பகுதிகளில் பெரும் வளர்ச்சி திட்டங்களை அமைப்பதற்கான இடம் இல்லை என்பதை ஜோஷி மத் நகரம், சிக்கிம் பகுதியில் கடந்த மாதம் பனிப்பாறை ஏரி யில் ஏற்பட்ட வெள்ளம், நிலநடுக்கங்கள் போன்றவை வலி யுறுத்திக்கொண்டே இருக்கின்றன. கடந்த காலங்களில் ஏற்பட்ட பாதிப்பில் இருந்து தவறுகளை சரி செய்து கொள்ளாமல் இங்கு மீண்டும் மீண்டும் அதே தவறு நடந்து வருகிறது.
இந்த பின்னணியில் ‘சில்க்யாரா’ சுரங்க விபத்தை வரப்போகும் மிகப்பெரும் சுற்றுச்சூழல் ஆபத்துகளின் சிறுதுளியாகத் தான் பார்க்கவேண்டியுள்ளது. இன்னும் எவ்வளவு பாதிப்பை இந்த திட்டம் ஏற்படுத்த போகிறதோ என்று கற்பனை செய்யவே அச்சமாக உள்ளது. 
சிக்கலான புவியியல் அமைப்புகொண்ட, சூழலியல் முக்கியத்துவமும் நுண்ணுணர்வும்கொண்டப் பகுதிகளில் மக்கள் நலனைப் பொருட்படுத்தாமல், சட்டங்களின் ஓட்டை களை பயன்படுத்தி செயல்படுத்தப்படும் கண்மூடித்தனமான வளர்ச்சித் திட்டங்களுக்கு சாவுமணியாக சில்க்யாரா இருக்கட்டும்! 
கட்டுரையாளர் : ‘பூவுலகின் நண்பர்கள்’ அமைப்பில் செயல்படுகிறார்.
