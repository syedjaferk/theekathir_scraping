
விரைவில் அமைதிப் பேச்சுவார்த்தை


நமது நிருபர்
ஆகஸ்ட் 22, 2022
8/22/2022 9:02:53 PM



பொகோடா, ஆக. 22- கடந்த 60 ஆண்டுகளாக நடை பெற்று வரும் உள்நாட்டுச் சண்டை யை முடிவுக்குக் கொண்டு வர புதிதாகப் பொறுப்பேற்றிருக்கும் ஜனாதிபதி குஸ்தவோ பெட்ரோ சில நடவடிக்கைகளை எடுத்துள்ளார். கொலம்பியாவில் முதன்முறை யாக இடதுசாரித் தலைவர் ஜனாதி பதியாகப் பொறுப்பேற்றுள்ளார். அங்கு ஆயுதந்தாங்கி முதலாளித்துவ அமைப்புக்கு எதிராக இடதுசாரிக் குழுக்கள் போராடி வருகின்றன. எம்-19 என்ற குழுவில் ஆயுதந்தாங்கிப் போராடியவர்களில் ஒருவராக தற்போது ஜனாதிபதியாகப் பொறுப் பேற்றுள்ள குஸ்தவோ பெட்ரோவும் ஒருவராவார். பல ஆண்டுகளுக்கு முன்பு நாடாளுமன்ற அரசியலில் இறங்கிய அவர், இடதுசாரிக் கொள்கைகளை முன்னிறுத்தி வந்தார். அண்மையில் நடந்த தேர்தலில் வெற்றி பெற்று ஆகஸ்டு 7 ஆம் தேதியன்று  ஜனாதிபதியாகப் பொறுப்பேற்றுக் கொண்டார்.
ஆயுதந்தாங்கிய குழுக்களு டன் பேச்சுவார்த்தை நடத்து வதற்கு முக்கியத்துவம் கொடுக்கப் போவதாக தனது தேர்தல் பிரச்சா ரத்தில் பெட்ரோ உறுதியளித்திருந் தார். ஜனாபதியான பிறகு, அந்தக் குழுக்களுடன் பேசுவதற்கான வாய்ப்புகளை உருவாக்கினார். போராளிகள் மீது இருந்த பிடி யாணைகள் மற்றும் வெளிநாடுகளில் இருக்கும் சில போராளிகளை நாடு கடத்துவதற்கான விடுக்கப்பட்டிருந்த வேண்டுகோள்கள் போன்றவற்றை ரத்து செய்ய வேண்டும் என்று  இடதுசாரிக்குழுக்களில் பெரிய குழு வான தேசிய விடுதலைப்படை கோரியிருந்தது. அந்த வேண்டு கோளை ஏற்றுக் கொண்டதன் மூலம் பேச்சுவார்த்தை நடப்பதற்கான சூழ லை பெட்ரோ உருவாக்கியுள்ளார். இது குறித்துப் பேசிய பெட்ரோ,  “பேச்சுவார்த்தையை நடத்தப் போகிறவர்கள் தங்கள் குழுவுடன் பேசிக் கொள்ள வசதியாக சில நட வடிக்கைகளை எடுத்துள்ளோம். கொலம்பியாவில் அமைதியை நிலை நாட்ட ஒரு புதிய முயற்சியை இந்த நடவடிக்கைகள் தொடங்கியுள்ளன” என்று குறிப்பிட்டுள்ளார்.
