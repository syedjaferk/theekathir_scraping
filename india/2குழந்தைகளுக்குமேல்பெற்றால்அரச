
2 குழந்தைகளுக்கு மேல் பெற்றால் அரசு வேலை, மானியம் கிடையாது - உத்தரப்பிரதேச அரசு


நமது நிருபர்
ஜூலை 10, 2021
7/10/2021 6:07:36 PM



உத்தேசத்தில் மக்கள்தொகை வரைவு மசோதா 2021 யை அம்மாநில சட்ட கமிஷன் இணையதளத்தில் வெளியிட்டுள்ளது. இந்த மசோதா குறித்து கருத்து தெரிவிக்கலாம் எனவும், அதற்கு ஜூலை 19 ஆம் தேதி கடைசி நாள் எனவும் அந்த கமிஷன் தெரிவிக்கப்பட்டுள்ளது. அந்த வரைவு மசோதாவில் கூறப்பட்டுள்ளதாவது.
உத்தரப்பிரதேசத்தில் இரு குழந்தைக் கொள்கையை மீறும் எவரும் உள்ளாட்சி அமைப்புகளின் தேர்தலில் போட்டியிட முடியாது. அரசு வேலைகளுக்கு விண்ணப்பிக்க முடியாது. அரசு வேலைகளில் பதவி உயர்வுகள் கிடையாது என அந்த மசோதாவில் தெரிவிக்கப்பட்டுள்ளது. 
இரண்டு குழந்தை விதிமுறைகளைப் பின்பற்றும் அரசு ஊழியர்களுக்கு முழு சேவையின் போது இரண்டு கூடுதல் ஊதிய உயர்வுகள் வழங்கப்படும். அல்லது பேறு கால விடுமுறை 12 மாதம் முழு சம்பளத்துடன் வழங்கப்படும். தேசிய பென்சன் திட்டத்தில் ஊழியர்களின் பங்களிப்பில் கூடுதலாக 3 சதவீத படி உயர்த்தி தரப்படும் என தெரிவிக்கப்பட்டுள்ளது. மேலும் மக்கள் தொகை கட்டுப்பாடு குறித்து உயர்நிலை வகுப்பில் பாடம் ஒன்றைச் சேர்க்க வேண்டும் எனவும் அந்த வரைவு மசோதாவில் தெரிவிக்கப்பட்டுள்ளது.  
 
 
