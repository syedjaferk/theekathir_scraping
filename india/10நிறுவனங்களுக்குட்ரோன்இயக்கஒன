
10 நிறுவனங்களுக்கு ட்ரோன்  இயக்க ஒன்றிய அரசு அனுமதி... 


நமது நிருபர்
ஆகஸ்ட் 18, 2021
8/18/2021 12:00:00 AM



புதுதில்லி:
 நாடு முழுவதும் சென்னை உள்பட 10 நிறுவனங்களுக்கு ட்ரோன் (ஆளில்லா விமானம்) இயக்க ஒன்றிய சிவில் விமானப் போக்குவரத்து அமைச்சகம் அனுமதி வழங்கியுள்ளது.  இந்தியாவில் ட்ரோன்கள் பயன்படுத்த கடுமையானகட்டுப்பாடுகள் விதிக்கப்பட்டுள்ளன. ட்ரோன்கள் பயன்படுத்த காவல்துறையிடம் அனுமதி பெற வேண்டும்.
இந்த நிலையில், தொழில்ரீதியாக ட்ரோன்களை பயன்படுத்த சென்னை உள்பட நாடு முழுவதும் 10 முக்கிய நகரங்களில் உள்ள நிறுவனங்களுக்கு ஒன்றிய அரசு அனுமதிவழங்கியுள்ளது. அதன்படி,  குறிப்பிட்ட 10 நிறுவனங்கள் மட்டுமே,  நிபந்தனையின் அடிப்படையில் ஆளில்லா விமானத்தை இயக்குவதற்கு சிவில் விமானப் போக்குவரத்து அமைச்சகம் மற்றும் சிவில் விமானப் போக்குவரத்து தலைமை இயக்குநரகம் அனுமதி அளித்துள்ளது.சென்னையில் உள்ள டிராக்டர்ஸ் அண்ட் ஃபார்ம் எக்யூப்மென்ட் நிறுவனம், பயிர்களின் வளத்தை மதிப்பிடுவதற்கும், பயிர்களுக்கு நோய் ஏற்படுவதைத் தடுக்கவும்  ட்ரோனைப் பயன்படுத்தி திரவங்களைத் தெளிப்பதற்கும் அனுமதி வழங்கப்ப ட்டுள்ளது.மேலும், கர்நாடக அரசுக்கும், மும்பை, மேற்கு வங்கத்தின் பர்ன்பூர்,ஹைதராபாத், அகமதாபாத், மும்பை, புனே ஆகிய நகரங்களில் உள்ள சில நிறுவனங்கள் குறிப்பிட்ட பணியை மேற்கொள்வதற்காக ஆளில்லா விமானத்தைப் பயன்படுத்த அனுமதிவழங்கப்பட்டுள்ளது. இந்த அனுமதிஓராண்டு காலத்திற்கு மட்டுமே பொருந்தும் என்றும் அறிவிக்கப் பட்டுள்ளது.
