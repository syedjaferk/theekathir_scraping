
சந்தேகம் சாமிக்கண்ணு... அரசியல் நையாண்டி 


நமது நிருபர்
அக்டோபர் 17, 2019
10/17/2019 12:00:00 AM



பிரதமர் மோடி: டங்கல் திரைப்படத்தைப் பார்த்ததாக சீன ஜனாதிபதி சொன்னது பெருமையாக இருந்தது.
ச.சா - நீங்களும், உங்க அமைச்சர்களும் சினிமா ஞாபகமாவே இருக்கீங்களே..??
செய்தி: ஒரு கோடி வேலைவாய்ப்புகளை உருவாக்குவோம் என்று மகாராஷ்டிர தேர்தலில் பாஜக வாக்குறுதி.
ச.சா - நாடு முழுக்க ரெண்டு கோடி வாய்ப்புகள உருவாக்குவோம்னு சொல்லிட்டு மறந்து போனவங்கதான இவங்க..!!
முன்னாள் கிரிக்கெட் ஆட்டக்காரர் வி.வி.எஸ்.லட்சுமணன்: கங்குலி தலைமையில் இந்திய கிரிக்கெட் வளம் பெறும்.
ச.சா - ஏற்கனவே இந்திய கிரிக்கெட் “செழிப்பா”தானே இருக்கு..!!
மகாராஷ்டிர பாஜக: வி.டி. சாவர்க்கருக்கு பாரத ரத்னா வழங்க வேண்டும்.
ச.சா - அவருக்கு மட்டும் கேட்டா, ஏத்துக்க மாட்டாங்கன்னு தெரிஞ்சுதான் மகாத்மா பூலேவுக்கும் குடுக்கனும்னு கேக்குறாங்களோ..??
