
18 வயதுக்கு உட்பட்ட இஸ்லாமிய பெண்கள் திருமணம் செய்து கொள்ளலாம் - தில்லி உயர் நீதிமன்றம்


நமது நிருபர்
ஆகஸ்ட் 23, 2022
8/23/2022 6:40:16 PM



18 வயதுக்கு உட்பட்ட இஸ்லாமிய பெண்கள் பருவமடைந்திருந்தால், பெற்றோர் சம்மதமின்றி திருமணம் செய்து கொள்ளலாம் என்று தில்லி உயர்நீதிமன்றம் தெரிவித்துள்ளது.
கடந்த மார்ச் 5-ஆம் தேதி, துவார்கா மாவட்டத்தில் உள்ள காவல் நிலையம் ஒன்றில் 18 வயது நிரம்பாத இஸ்லாமிய பெண் கடத்தப்பட்டதாக புகார் அளிக்கப்பட்டது. இதை அடுத்து, மார்ச் 11-ஆம் தேதி அந்த பெண் தன் கணவருடன் பாதுகாப்பு கேட்டு காவல் நிலையத்தில் தஞ்சமடைந்தார். இதை தொடர்ந்து, அந்த பெண்ணுடைய கணவர் மீது போக்சோ வழக்கு தொடரப்பட்டது. இந்த வழக்கு தில்லி உயர் நீதிமன்றத்திற்கு விசாரணைக்கு வந்த நிலையில், முகமதிய சட்டத்தின் கீழ் 18 வயதுக்கு உட்பட்ட இஸ்லாமிய பெண்கள் பருவமடைந்திருந்தால், பெற்றோர் சம்மதமின்றி திருமணம் செய்து கொள்ளலாம் என்று தில்லி உயர்நீதிமன்றம் தெரிவித்துள்ளது.
