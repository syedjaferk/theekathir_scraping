
தொல்லை தரும் அழைப்பு: கட்டுப்படுத்துவது குறித்து டிராய் ஆலோசனை


நமது நிருபர்
மே 26, 2024
5/26/2024 10:48:39 PM



புதுதில்லி, மே 26- நாட்டில் அதிகரித்து வரும் தொல்லை  தரும் அழைப்புகளின் அச்சுறுத்தலைக் கட்டுப்படுத்தவும், தடுக்கவும் இந்தியத் தொலைத்தொடர்பு ஒழுங்குமுறை ஆணையம் (டிராய்) பல்வேறு பங்குதாரர்  களுடன் ஒரு கூட்டத்தை நடத்தியது.
இந்திய ரிசர்வ் வங்கி (ஆர்பிஐ), இந்திய பங்கு பரிவர்த்தனை வாரியம்  (செபி), நுகர்வோர் விவகார அமைச்ச கம், தொலைத்தொடர்புத் துறை மற்றும்  உள்துறை அமைச்சகம் ஆகியவற்றின் பிரதிநிதிகள் இந்தச் சிக்கலைச் சமா ளிப்பதற்கான பல்வேறு வழிகளைப் பற்றி விவாதித்தனர். இந்தக் கூட்டம் மே 21-ஆம் தேதி இந்தியத் தொலைத்தொடர்பு ஒழுங்குமுறை ஆணையத்தின் (டிராய்) தலைமையகத்தில் நடைபெற்றது. பயனர்கள் விரும்பாத வணிகத் தொடர்பு (Unsolicited Commercial  Communication) பொதுமக்களுக்கு இடையூறு விளைவிப்பதோடு தனி நபர்களின் தனியுரிமையையும் பாதிக்கி றது.
மோசடி செய்பவர்கள் செல்போன்  அழைப்புகளை தவறாகப் பயன்படுத்துவ தைத் தடுப்பது என்ற முன்மொழிவை அனைவரும் ஏற்றுக் கொண்டனர்.  மோசடி அழைப்புகளைத் தடுப்ப தில் வங்கித்துறை, நிதித்துறை, காப்பீட்  டுத்துறை அளிக்கவேண்டிய ஒத்து ழைப்பு குறித்தும் ஒருமுறை பயன்படுத்  தும் கடவுச் சொல்லை (ஒடிபி) தொலைத்தொடர்பு சேவை வழங்குப வர்களின் உறுதித்தன்மையுடன் பயன் படுத்துவது குறித்தும் விவாதம் நடைபெற்றது.
