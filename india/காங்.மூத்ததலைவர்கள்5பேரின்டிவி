
காங். மூத்த தலைவர்கள் 5 பேரின் டிவிட்டர் முடக்கம்.... 


நமது நிருபர்
ஜூலை 13, 2021
7/13/2021 12:00:51 AM



புதுதில்லி:
காங்கிரஸ் துணைத் தலைவர்  ராகுல் காந்தி எம்.பி.யைத் தொடர்ந்து அக்கட்சியின் தலைமை செய்தித்தொடர்பாளர் ரன்தீப் சிங் சுர்ஜேவாலா உள்ளிட்ட மூத்த தலைவர்கள் 5 பேரின் டிவிட்டர் கணக்குகளும் முடக்கப்பட்டுள்ளதாக காங்கிரஸ் கட்சி குற்றம்சாட்டியுள்ளது.
இதுகுறித்து காங்கிரஸ் கட்சியின் செய்தித்தொடர்புத்துறை  செயலாளர் வினித் பூனியா டிவிட்டரில், “ ராகுல் காந்தியின் டிவிட்டர் கணக்கைத் தொடர்ந்து, முன்னாள் அமைச்சரும், பொதுச்செயலாளருமான அஜய் மக்கான், கட்சியின் மக்களவை கொறடா மாணிக்கம் தாக்கூர், அசாம் காங்கிரஸ் பொறுப்பாளர் ஜிதேந்திரசிங், மகிளா காங்கிரஸ் தலைவர் சுஷ்மிதா தேவ்ஆகியோரின் டிவிட்டர் கணக்குகளும் முடக்கப்பட்டுள்ளன. அனைத்து தவறுகளுக்கு எதிராககாங்கிரஸ் கட்சி தொடர்ந்து போராடும், பாதிக்கப்பட்டவர்களுக்கு நீதி கிடைக்கவும் போராடும். டிவிட்டரில் எங்களை முடக்குவதன் மூலம் போராடுவதை தடுத்துவிடலாம் என மோடி நினைக்கிறார்” என்று பதிவிட்டுள்ளார்.
