
அரபுநாடு செல்லும் தொழிலாளர்களின் ஊதியத்தைக் குறைத்தது இந்தியா.... 200 டாலர் கொடுத்தால் போதுமென ஒப்புதல்....  


நமது நிருபர்
பிப்ரவரி 6, 2021
2/6/2021 12:00:00 AM



புதுதில்லி:
இந்தியாவைச் சேர்ந்த பல லட்சம் பேர் அரபு நாடுகளில் பணியாற்றி வருகின்றனர். இவர்களுக்கு அரபு அமீரகத்தில் குறைந்தபட்ச ஊதியமாக 1200 திர்ஹாம்கள்- அதாவது ரூ. 23 ஆயிரத்து 885 ரூபாய் நிர்ணயம் செய்யப்பட்டு இருந்தது. சவூதிஅரேபியாவில் ரூ. 33 ஆயிரத்து 134 மற்றும் குவைத்தில் ரூ. 24 ஆயிரத்து 131 என நிர்ணயம் செய்யப்பட்டு இருந்தது. எனினும், இதை விட அதிகமாகவே அனைத்து நாடுகளிலும் ஊதியம் கொடுக்கப்பட்டு வந்தது. 
ஆனால், கொரோனா பாதிப்பு காரணமாக, கடந்த செப்டம்பர் மாதம் பெரும்பாலான இந்தியர்கள் தாய்நாடு திரும்பினர். நான்கு மாதங்கள் கழிந்த நிலையில் அவர்கள் மீண்டும் தற்போது அரபு நாடுகளுக்கு செல்வது அதிகரித்து வருகிறது. ஆனால், அவர்களுக்கு முன்பு போல ஊதியம் வழங்கப்படவில்லை என்று கூறப்படுகிறது. இதையடுத்து, கொரோனா பாதிப்பைக்  கருத்தில்கொண்டு, இந்திய அரசே, 6 அரபு நாடுகளில்பணியாற்றும் இந்தியத் தொழிலாளர்களுக்கான குறைந்த பட்ச ஊதி
யத்தை 14 ஆயிரத்து 875 ரூபாய் (200 டாலர்) ஆகக் குறைத்துள்ளது.
