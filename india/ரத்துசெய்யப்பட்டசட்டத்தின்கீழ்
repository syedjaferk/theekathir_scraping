
ரத்து செய்யப்பட்ட சட்டத்தின் கீழ் வழக்குப் பதிவு-மாநில அரசுகளுக்கு உச்சநீதிமன்றம் நோட்டிஸ் .


நமது நிருபர்
ஆகஸ்ட் 2, 2021
8/2/2021 12:45:49 PM



ரத்து செய்யப்பட்ட தகவல் மற்றும் தொழில்நுட்ப சட்டத்தில் இன்றும் வழக்குப்பதிவு செய்துவருவது தொடர்பாக மாநில மற்றும் யூனியன் பிரதேச அரசுகளுக்கு உச்சநீதிமன்றம் நோட்டிஸ் அனுப்பியுள்ளது. கடந்து 2015ம் ஆண்டு தகவல் மற்றும் தொழில்நுட்பச் சட்டப் பிரிவு 66 ஏ தடைசெய்யப்பட்டது. ஆனால் , இன்றுவரை இந்த சட்டத்தின் கீழ் காவல் நிலையங்களில் வழக்குப்பதிவு செய்து வருவதாக அறியப்படுகிறது. 
இந்த சட்டத்தைத் தடை செய்த பிறகு , இந்த சட்டத்தின் கீழ் 1000 வழக்குகள் பதிவுசெய்யப்பட்டதாய் தெரியவந்துள்ளது. இது நீதிமன்றங்கள் மட்டுமின்றி காவல்துறையும் சம்பந்தப்படுவதால் அனைத்து மாநில அரசுக்கும் உச்சநீதிமன்றம் நோட்டிஸ் அனுப்பியுள்ளது. 
இதன்படி , அனைத்து மாநில மற்றும் யூனியன் பிரதேச உயர்நீதிமன்றத்தின் பதிவாளர்- ஜெனரலுக்கு அனுப்பப்பட்டுள்ள நோட்டிஸ்க்கு நான்கு வாரக் காலத்திற்குள் பதிலளிக்கவும் உத்தரவு பிறப்பிக்கப்பட்டுள்ளது. மேலும் , இந்தச்சட்டத்தின் கீழ் இனிமேலும் வழக்குப்பதிவு செய்யக்கூடாது என்றும் இதுவரை செய்திருந்தால் அதனைத் திரும்பப் பெறவும் ஒன்றிய அரசு உத்தரவிட்டிருக்கிறது. 
