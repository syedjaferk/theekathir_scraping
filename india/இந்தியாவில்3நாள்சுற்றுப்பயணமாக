
இந்தியாவில் 3 நாள் சுற்றுப்பயணமாக அமெரிக்க பாதுகாப்புத்துறை அமைச்சர் வருகை


நமது நிருபர்
மார்ச் 19, 2021
3/19/2021 5:04:34 PM



அமெரிக்க பாதுகாப்புத்துறை அமைச்சர் லாய்ட் ஆஸ்டின் 3 நாள் பயணமாக இன்று இந்தியா வர உள்ளார்.
அமெரிக்க பாதுகாப்புத்துறை அமைச்சர் லாய்ட் ஆஸ்டின் இந்தியா, ஜப்பான், தென் கொரியா ஆகிய நாடுகளுக்கு சுற்றுப்பயணம் மேற்கொள்ள உள்ளார். இது குறித்து, மத்திய பாதுகாப்புத்துறை கடந்த வாரம் அறிக்கை வெளியிட்டிருந்தது.
அதனை தொடர்ந்து லாய்ட் ஆஸ்டின் இன்று முதல் 21ம் தேதி வரை இந்தியாவில் பயணம் மேற்கொள்ளவுள்ளார்.  இந்தியா – அமெரிக்க இடையிலான பாதுகாப்பு குறித்தும், பாதுகாப்புத் துறை தொடர்பான வர்த்தகம், தொழில்துறை குறித்தும் மற்றும், இந்தோ-பசிபிக் பிராந்தியத்தில் திறந்த, சுதந்திரமான வர்த்தகம் உள்ளிட்டவை தொடர்பாக விவாதிக்கப்பட உள்ளதாக தெரிவிக்கப்பட்டது.
அமெரிக்க அதிபராக ஜோ பைடன் பதவியேற்ற பிறகு, அவரின் நிர்வாகத்தில் இடம்பெற்றுள்ள அமைச்சர் ஒருவர் இந்தியா வருவது இதுவே முதல் முறையாகும்.
 
