
ஆரம்ப கட்டத்தில் கோவிட் மூன்றாவது அலை குழந்தைகளை அதிகம் பாதிக்காது என ஆய்வு முடிவு.... 


நமது நிருபர்
செப்டம்பர் 15, 2021
9/15/2021 12:00:00 AM



புதுதில்லி:
நாடு முழுவதும் கோவிட் மூன்றாவது அலை ஆரம்ப கட்டத்தில் உள்ளதாகவும் குழந்தைகளுக்கு  கோவிட் நோய்க்கு எதிரான ஆன்டிபாடிகள் உருவாகின்றன என்பதையும் ஆய்வுகள் கண்டறிந்துள்ளன. எனவே, மூன்றாவது அலை குழந்தைகளை அதிகமாக பாதிக்காது என்பதும் தெரியவந்துள்ளது.
நாம் கோவிட் தொற்றுநோயின் மூன்றாவது அலையின் ஆரம்ப கட்டத்தில் இருக்கிறோம். 27,000 குழந்தைகளில் முதுகலை மருத்துவக் கல்வி நிறுவனம் (பிஜிஐஎம்இ ஆர்) நடத்திய ஆய்வில் 70 சதவிகிதம் குழந்தைகளிடம் கோவிட் ஆன்டிபாடி இருப்பது கண்டறியப்பட்டது. இது மூன்றாவது அலையால் குழந்தைகள் பாதிக்கப்படவில்லை என்பதைக் காட்டுவதாக சண்டிகரில் செயல்பட்டு வரும் பிஜிஐஎம்இஆர் நிறுவனத்தின் இயக்குநர் ஜகத் ராம் கூறினார். மகாராஷ்டிரா மற்றும் தில்லியில் நடத்தப்பட்ட  ஜீரோ கணக்கெடுப்பில் 50 முதல் 75 சதவிகித குழந்தைகளுக்கு கோவிட் நோய்க்கு எதிரான ஆன்டிபாடிகள் இருப்பதை கண்டறிந்துள்ள தாக அவர் கூறினார்.மூன்றாவது அலை தாமதமாகலாம் என்றும் தெரிவித்த ஜகத் ராம், கோவிட் வழிகாட்டுதல்களை மக்கள் கண்டிப்பாக பின்பற்ற வேண்டும், முகக்கவசம் அணிய வேண்டும், சமூக இடைவெளியை பராமரிக்க வேண்டும் என்றும் கூறினார்.
