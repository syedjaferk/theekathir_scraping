
காங்கிரஸ் - ஜனதாதளம் மோதலால் லாபமடைந்த பாஜக...  70-க்கு 26 ஓட்டு மட்டுமே வாங்கி மைசூரு மேயர் பதவியை பிடித்தது.... 


நமது நிருபர்
ஆகஸ்ட் 27, 2021
8/27/2021 12:00:00 AM



மைசூரு:
காங்கிரஸ் - மதச்சார்பற்ற ஜனதாதளம் கூட்டணிக்கு நடந்த மல்லுக்கட்டைப் பயன்படுத்தி, வரலாற்றில் முதன்முறையாக மைசூரு மேயர் பதவியை பாஜக கைப்பற்றியுள்ளது. அந்தக் கட்சியின் சுனந்தா பாலநேத்ரா மேயராகி உள்ளார்.கடந்த ஆண்டு நடைபெற்ற மைசூரு மாநகராட்சித் தேர்தலில் மதச்சார்பற்ற ஜனதாதளம்- காங்கிரஸ் கட்சிகள் கூட்டணி சேர்ந்து மேயர் பதவியைப் பிடித்தன. மதச்சார்பற்ற ஜனதாதளத்தின் ருக்மினி மாதே கவுடா மேயரானார். காங்கிரசை சேர்ந்த அன்வர் பேக் துணை மேயர் ஆனார்.ஆனால், வேட்புமனுத் தாக்கலின்போது செய்த பிரமாணப் பத்திரத்தில் தவறான சொத்து விவரங்களை காண்பித்துள்ளதாக கூறி ருக்மினி மாதே கவுடா-வின் கவுன் சிலர் பதவியை கர்நாடக நீதிமன்றம் அண்மையில் பறித்தது. இதில் அவர் மேயர் பதவியையும் இழந்தார்.
இதனால், காலியான மேயர் பதவிக்கு, புதனன்று தேர்தல் நடைபெற்றது. மைசூரு மாநகராட்சியின் மொத்த உறுப்பினர் பலம் 65. ருக்மினி மாதே கவுடாபதவி இழந்ததால் இந்த எண்ணிக்கை 64 ஆககுறைந்தது. இந்த 64 பேர் தவிர, எம்.பி., - 
எம்எல்ஏ-க்கள் - எம்எல்சி-க்கள் 8 பேர் எனமொத்தம் 72  பேர் வாக்களிக்கத் தகுதி பெற்றனர்.இந்த வகையில், 22 கவுன்சிலர்கள், 1 எம்.பி., 2 எம்எல்ஏ-க்கள் என பாஜக-வின் பலம்25 ஆக இருந்தது. 19 கவுன்சிலர்கள், 1 எம்எல்ஏஎன காங்கிரசின் பலம் 20 ஆகவும், 17 கவுன்சிலர்கள், 1 எம்எல்ஏ, 3 எம்எல்சி-க்கள் என மதச்சார்பற்ற ஜனதாதளத்தின் பலம் 21 ஆகவும் இருந்தது. சுயேட்சைகள் ஆதரவு யாருக்குஎன தெரியாமல் இருந்தது.பாஜக சார்பில் சுனந்தா பாலநேத்ரா போட்டியிட்ட நிலையில், தங்கள் தரப்பில் வேட்பாளர் நிறுத்துவதிலும், மேயர் பதவி யாருக்கு என்பதிலும் காங்கிரஸ் - மதச்சார்பற்ற ஜனதாதளம் கூட்டணிக்குள் கடைசிவரை மல்லுக்கட்டு நடந்தது. இறுதியாக காங்கிரஸ் சார்பில் சாந்தகுமாரி போட்டியிட்டார். ஜனதாதளம் சார்பில் அஸ்வினி ஆனந்த் போட்டியிட்டார்.இதனால், வாக்கு எண்ணிக்கை முடிவில், பாஜக வேட்பாளர் சுனந்தா பாலநேத்ரா, பதிவான 70 வாக்குகளில் 26 வாக்குகளைப் பெற்று மேயராக வெற்றிபெற்றார். சாந்தகுமாரி, அஸ்வினி ஆகியோர் தலா 22 வாக்குகள் பெற்று தோல்வியடைந்தனர். மைசூரு மாநகராட்சியின், 38 ஆண்டு கால வரலாற்றில் பாஜக முதன்முறையாக மேயர் பதவியைக் கைப்பற்றியது.
