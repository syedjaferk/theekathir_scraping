
திரைப்பட சட்டத் திருத்தங்கள் படுபிற்போக்கானவை....  உடனே திரும்பப் பெற மார்க்சிஸ்ட் கம்யூனிஸ்ட் கட்சி வலியுறுத்தல்.... 


நமது நிருபர்
ஜூலை 2, 2021
7/2/2021 12:00:00 AM



புதுதில்லி:
திரைப்படத் திறமை மற்றும் சுதந்திரத்தைப் பறிப்பதற்காக  படுபிற்போக்குத்தனமான வகையில் முன்மொழியப்பட்டுள்ள திரைப்பட சட்டத் திருத்தங்களை அரசு  திரும்பப் பெற வேண்டும் என்று மார்க்சிஸ்ட் கம்யூனிஸ்ட் கட்சி வலியுறுத்தியுள்ளது.
இது தொடர்பாக கட்சியின் அரசியல் தலைமைக்குழு வெளியிட்டுள்ள அறிக்கையில் கூறியிருப்பதாவது:
திரைப்படச் சட்டத்திற்கு, மோடிஅரசாங்கத்தால் முன்மொழியப் பட்டுள்ள திருத்தங்கள், திரைப்படத் தயாரிப்பாளர்களின் படைப்பு சுதந்திரம் மற்றும் திறமைகள் மீதான தாக்குதல்களாகும்.  மற்றும் அரசமைப்புச் சட்டத்தின் கருத்துக் கூறும் உரிமை மீதான தாக்குதல்களுமாகும். ஒன்றியஅரசாங்கம், இச்சட்டத்தின் 5-பி(1)ஆவது பிரிவினை (திரைப்படங் களுக்குச் சான்றிதழ் வழங்குவதற்கான வழிகாட்டும் விதிமுறைகளை) மீறக்கூடிய விதத்தில் திருத்தும் அதிகாரங் களுக்கு உரிமை கொடுக்கும் ஒருஷரத்தினைச் சேர்க்க விரும்பு கிறது. இது ஏற்கனவே சான்றிதழ்வழங்கப்பட்டு முடிவு பெற்ற திரைப்படங்களைக்கூடத் திரும்பப் பெறு வதற்கு இட்டுச் செல்லக்கூடியதாகும். சமீப காலங்களில் இந்துத்துவா கூட்டத்தினர் மற்றும் சாதியக் குழுக்களால் தலைமைதாங்கப்படும் வலதுசாரி சக்திகள் தங்களுக்கு விருப்பம் இல்லாத திரைப்படங்கள் மீது கூட்டுக்கும்பல் வன்முறையில் ஈடுபட்டு வருவதைப்பார்த்து வருகிறோம். இப்போது அரசாங்கமே தங்கள் சித்தாந்தத்தினை விமர்சித்து வெளிவரும் திரைப்படங்களை வெளிவராது தடுத்துநிறுத்துவதற்கான அதிகாரங்களை தமதாக்கிக்கொள்ள விரும்புகிறது. தற்போது திரைப்படத் தணிக்கை வாரியத்தின் சுயேச்சையான அதிகாரங்கள் ஒன்றிய தகவல்- ஒலிபரப்பு அமைச்சகத்தினால் பல்வேறுவகைகளில் ஒழித்துக்கட்டப்பட்டிருக் கின்றன. திரைப்படத் தணிக்கை வாரியத்தால் வெட்டப்படும் திரைப்படக் காட்சிகளுக்கு எதிராக மேல்முறையீடு செய்வதற்கான இருந்துவந்த உயர்மட்டஅமைப்பு (Appellant Body), அமைச்சகத்தால் ஒருதலைப்பட்சமாக கலைக்கப்பட்டுவிட்டது.
திரைப்படத் திறமை மற்றும் சுதந்திரத்தைப் பறித்திடுவதற்காக மேற்கொள்ளப்பட்டுவரும் இத்தகைய கொடூரமான திருத்தங்களை, மார்க்சிஸ்ட் கம்யூனிஸ்ட் கட்சியின் அரசியல் தலைமைக்குழு கடுமையாக எதிர்க்கிறது. குறிப்பிடத்தக்கத் திரைப்படத் தயாரிப்பாளர்கள் பலர்,திரைப்படத் தணிக்கை வாரியத்தின் முடிவுகளுக்கு எதிராக செயல்பட்டுவந்த மேன்முறையீட்டு நடுவர் மன்றம் (Appellate Tribunal), மீண்டும் முன்பிருந்த மாதிரியே செயல்பட அனுமதிக்கப்பட வேண்டும் என்று கோரியிருக்கிறார்கள். ஒன்றிய அரசாங்கம், ஜனநாயகத்தின் மீதும், கருத்துக் கூறும் சுதந்திரத்தின் மீதும் விடுத்துள்ள தாக்குதல்களுக்கு எதிராகத் துணிவுடன் குரல் எழுப்பியுள்ள திரைப்படத்துறையினரின் போராட்டத்தை மார்க்சிஸ்ட் கம்யூனிஸ்ட் கட்சி ஆதரிக்கிறது.இவ்வாறு அதில் தெரிவிக்கப் பட்டுள்ளது.
