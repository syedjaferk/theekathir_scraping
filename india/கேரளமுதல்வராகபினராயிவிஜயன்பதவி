
கேரள முதல்வராக பினராயி விஜயன் பதவியேற்பு


நமது நிருபர்
மே 20, 2021
5/20/2021 3:07:02 PM



கேரளாவில் 2வது முறையாக ஆட்சியைப் பிடித்துள்ள முதல்வர் பினராயி விஜயன் தலைமையிலான அரசின் புதிய அமைச்சரவை இன்று பதவியேற்றுக் கொண்டது.
கேரள மாநிலத்தில் நடந்த சட்டப்பேரவைத் தேர்தலில் 140 தொகுதிகளில்  99 தொகுதிகள், மார்க்சிஸ்ட் கம்யூனிஸ்ட் கட்சியின் தலைமையிலான இடதுசாரி ஜனநாயக முன்னணி 2வது முறையாக வெற்றி பெற்றது.
இதனைத் தொடர்ந்து, திருவனந்தபுரத்தில் இன்று நடந்த நிகழ்ச்சியில் முதல்வர் பினராயி விஜயன் பதவியேற்றுக் கொண்டார். ஆளுநர் ஆரிப் முகமது கான் பதவி பிரமாணம் செய்து வைத்தார்.
முதல்வர் பினராயி விஜயனை தொடர்ந்து அமைச்சர்கள் பதவியேற்றனர்.
எளிய முறையில் நடைபெற்ற பதவியேற்பு விழாவில் கொரோனா தடுப்பு விதிமகளை பின்பற்றி 350 பேர் மட்டுமே பங்கேற்றனர்.
