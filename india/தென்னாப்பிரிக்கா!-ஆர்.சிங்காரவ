
தென்னாப்பிரிக்கா ! -  ஆர்.சிங்காரவேலு


நமது நிருபர்
ஆகஸ்ட் 28, 2022
8/28/2022 10:22:47 PM



தென்னாப்பிரிக்கா ! ஆப்பிரிக்க தேசிய காங்கிரஸ் தென்னாப்பிரிக்காவின் சமூக ஜனநாயக அரசியல் கட்சி. நிறவெறிக்கு எதிராக போராடிய கட்சி. 1994 முதல் ஆட்சி செய்து வருகிறது .நெல்சன் மண்டேலா முதல் ஜனாதிபதி. தற்போது ஜனாதிபதி சிரில் ராமபோசா. தென்னாப்பிரிக்காவின் தொழிலாளி வர்க்க ஆதரவுடன் தான் ஆப்பிரிக்க தேசிய காங்கிரஸ் ஆட்சி நடைபெறுகிறது. ஆனால் அரசுக்கும் சுரங்க முதலாளிகளுக்கும் இடையே நெருக்கமான தொடர்பு உள்ளது. பத் தாண்டுகளுக்கு முன்பு 2012 ஆகஸ்ட் 16 -ல் மரிக்கானா என்ற இடத்தில் உள்ள பிளாட்டினம் சுரங்க தொழிலாளர்கள் 12000 ரேண்ட் மாத அடிப்படை ஊதியம் கேட்டு போராடினர் .அரசு போராட்டக்காரர் மீது ஏவிய அடக்குமுறையினால்  தென் ஆப்பிரிக்கா காவல்துறையினரால் 34 பேர் கொல்லப்பட்டனர்; பின்னர் மேலும் 10 பேர் கொல்லப்பட்டனர். 
ஷிபானி ஸ்டில் வாட்டர் என்பது உலக அளவில் பிரசித்தி பெற்ற தங்கம் மற்றும் பிளாட்டினம் சுரங்கக் கம்பெனி. கொல்லப்பட்ட தொழிலாளர்களின் குடும்பங்களுக்கு சிறிதளவே நிவாரணம் கிடைத்துள்ளது. படுகொலைக்கு காரணமானவர்கள் 10 ஆண்டுகளில் யாருமே தண்டிக்கப்படவில்லை. பாதிக்கப்பட்ட குடும்பங்களுக்கு நீதியும் கிடைக்கவில்லை. இந்த ஆண்டு 2022 மே மாதம் முதல் தங்கச் சுரங்க தொழிலாளர் ஊதிய உயர்வு கோரி வேலைநிறுத்தம், ஆர்ப்பாட்டம் செய்து வருகிறார்கள். பிளாட்டினம் என்பது விலை உயர்ந்த உலோகம். பணக்காரர் அறைகளை பிளாட்டினம் அலங்கரிக்கிறது. பல் வைத்திய உபகரணங்களில் பிளாட்டினம் பயன்படுத்தப்படுகிறது. தென்னாப்பிரிக்காவில் அதிக அளவு பிளாட்டினம் உற்பத்தி செய்யப்படுகிறது. தற்போதைய ஜனாதிபதி பத்தாண்டுக்கு முன் லோன்மின் என்ற கம்பெனிக்கு சொந்தமான மரிக்கானா சுரங்கத்தின் இயக்குநராக இருந்தார். ஓராண்டுக்கு முன்பு நேஷனல் யூனியன் ஆப் மெட்டல் ஒர்க்கர்ஸ் ஆப் சவுத் ஆப்பிரிக்கா என்ற சங்கத்தின் நிர்வாகி மாலிபாங்வே  படுகொலை செய்யப்பட்டார் .ஆப்பிரிக்க தேசிய காங்கிரஸ் ஆட்சியில் தொழிலாளருக்கு நியாயம் கிடைக்கவில்லை. 7000 பிளாட்டினம் தொழிலாளர்களுடன் பேரணி நடத்தியவர் மாலிபாங்வே.
