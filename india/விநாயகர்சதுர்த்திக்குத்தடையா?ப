
விநாயகர் சதுர்த்திக்குத் தடையா? பிரதமர் மோடியிடம் போய் கேளுங்கள்....  பாஜகவினருக்கு ஆந்திர மாநில அரசு பதிலடி....  


நமது நிருபர்
செப்டம்பர் 8, 2021
9/8/2021 12:00:00 AM



அமராவதி:
ஆந்திராவில் விநாயகர் சதுர்த்திக்குதடை விதிக்கப்பட்டதை எதிர்த்து, பாஜகவினர் அங்கு இரண்டு நாட்களாக போராட்டம் நடத்தி வருகின்றனர். “தேவாலயப் பிரார்த்தனைகள் அனுமதிக்கப்படுகின்றன, மொகரம் பண்டிகை கொண்டாட்டங்கள் அரசாங் கத்தால் அனுமதிக்கப்பட்டன. இப்போதுபள்ளி, கல்லூரிகளும் திறக்கப்பட்டுள் ளன. ஒய்எஸ்ஆரின் நினைவு நாளில்மக்கள் கூட்டம் இருந்தது. இதற்கெல் லாம் கொரோனா நெறிமுறைகள் பொருந்தாதா? விநாயகர் சதுர்த்திக்கு மட்டும் தடையா?” என்று பாஜகவின் மாநில பொதுச் செயலாளர் விஷ்ணு வர்தன் ரெட்டி உள்ளிட்டோர் கேள்வி எழுப்பி வருகின்றனர்.
இந்நிலையில், ஆந்திர அரசு செய் திக்குறிப்பு ஒன்றை வெளியிட்டுள்ளது. அதில், “சாத்தியமான மூன்றாவது அலையை கருத்தில் கொண்டு பொது கொண்டாட்டங்களுக்கு மட்டுமே கட்டுப்பாடுகள் விதிக்கப்பட்டுள்ளன. வெகுஜனக் கூட்டங்களைத் தவிர்ப்பதற்காக, ஒய்எஸ்ஆர் சாதனை விருதுகள் மற்றும்ஆசிரியர் தின விழா போன்ற நிகழ்வுகளை மாநில அரசு ஒத்திவைத்தது. 75-ஆவது சுதந்திர தின விழாக்களிலும் பொதுமக்கள் அனுமதிக்கப்படவில்லை. மேலும், இந்துப் பண்டிகைக்கு, ஆந்திர அரசு தடைவிதிக்கவில்லை. கொரோனாபரவல் ஏற்படக் கூடாது என்பதற்காகபண்டிகை காலங்களில் உள்ளூர் பொதுமுடக்கத்தை நடைமுறைப்படுத்துமாறு ஒன்றிய அரசு சொல்லி இருக்கிறது. அவர்களின் அறிக்கையை பாஜக தயவுசெய்து படிக்க வேண்டும். அதில், தேசியஅளவிலான கொரோனா கட்டுப்பாட்டு விதிகளை தொடர்ந்து பின்பற்றும்படி ஒன்றிய அரசு கூறியுள்ளது. அதை பின்பற்றியே விநாயகர் சதுர்த்தி ஊர்வலத்திற்கு கட்டுப்பாடு விதித்து இருக்கிறோம்” என்று ஜெகன் அரசு கூறியுள்ளது.ஆந்திர மாநிலத்தில் வகுப்புவாத வன்முறையை தூண்டிவிட முயற்சிப்பதாக அறநிலையங்கள் துறை அமைச்சர்வெல்லம்பள்ளி சீனிவாஸூம் பாஜகவுக்கு கண்டனம் தெரிவித்துள்ளார்.
