
பி.எம். கேர்ஸ் நிதியில் தனியாக ரூ. 1,398 கோடி..  இதுவரை ரூ.9 ஆயிரம் கோடி  மட்டுமே தடுப்பூசிக்கு செலவு.... 


நமது நிருபர்
செப்டம்பர் 5, 2021
9/5/2021 12:00:00 AM



புதுதில்லி:
கொரோனா தடுப்பூசி கொள் முதலுக்காக பட்ஜெட்டில் ஒதுக்கப்பட்ட நிதி ரூ. 35 ஆயிரம் கோடியில் இதுவரை ரூ. 9 ஆயிரத்து 229 கோடியே 31 லட்சம் செலவிடப்பட்டு இருப்பதாகஒன்றிய அரசின் சுகாதாரத்துறை அமைச்சகம் தெரிவித்துள்ளது.
கொரோனா தடுப்பூசி கொள்முதல் மற்றும் அதற்கான செலவினங்கள் குறித்து தகவல் அறியும் உரிமைச் சட்டத்தின் கீழ் விவேக் பாண்டே என்பவர் கேள்விஎழுப்பியிருந்தார். அதற்கு ஒன் றிய அரசின் சுகாதாரத்துறை அமைச்சகம் பதில் அளித்துள் ளது. அதில், “ஒன்றிய அரசு தனதுபட்ஜெட்டில் 35 ஆயிரம் கோடி ரூபாயை, கொரோனா தடுப்பூசி போடும் பணிகளுக்காக ஒதுக்கியுள்ளது. இந்த ஒதுக்கீட்டில் இருந்து மூன்று நிறுவனங்களிடமிருந்து 124 கோடி தடுப்பூசிகளை கொள்முதல் செய்வதற்
காக இதுவரை 9 ஆயிரத்து 229 கோடியே 31 லட்சம் ரூபாய்-அதாவது பட்ஜெட்டில் தடுப் பூசிக்கான நிதி ஒதுக்கீட்டில் 26.3 சதவிகிதத்தை ஒன்றிய அரசுபயன்படுத்தியுள்ளது” என்று தெரிவிக்கப்பட்டுள்ளது.
மேலும், “இந்தியாவின் சீரம் இன்ஸ்டிடியூட்டிடம் இருந்து 21 கோடி டோஸ் கோவிஷீல்டு தடுப்பூசி வாங்குவதற்காக 4410 கோடி ரூபாயும், பாரத்பயோடெக்கிடம் இருந்து 7 கோடிடோஸ் கோவாக்சின் தடுப்பூசிகளை வாங்குவதற்காக 157 கோடியே 50 லட்சம் ரூபாயும்-கடந்த மார்ச் மற்றும் ஜூலை மாதகாலகட்டத்தில் செலவிடப்பட் டுள்ளது. தடுப்பூசிக்காக செலவிடப்பட்ட 9 ஆயிரத்து 229 கோடியே 31 லட்சம் ரூபாயில், ஹைதராபாத்தின் ‘பயோலஜிக்கல் இ’நிறுவனத்தின் 30 கோடி டோஸ் கோர்பேவாக்ஸ் (CORBEVAX) தடுப்பூசிக்காக வழங்கப்பட்ட முன்பணம் 1500 கோடி ரூபாயும் அடக்கம்” என்று கூறப்பட் டுள்ளது.இது தவிர கடந்த ஜனவரி மற்றும் பிப்ரவரியில் 6.6 கோடிடோஸ் கோவிஷீல்ட் மற்றும் கோவாக்சின் தடுப்பூசி வாங்குவதற்காக 1398.82 கோடி ரூபாய் ‘பிஎம் கேர்ஸ்’ நிதியிலிருந்து செலவிடப்பட்டு உள்ளது” என்றும் சுகாதாரத்துறை தெரிவித் துள்ளது.
