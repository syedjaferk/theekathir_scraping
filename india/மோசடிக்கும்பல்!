
                                                              மோசடிக் கும்பல்!


நமது நிருபர்
நவம்பர் 22, 2023
11/22/2023 9:33:16 PM



சமீப காலமாக நாடு முழுவதும் ஏதாவது ஒரு வகையில் விதவிதமாக மோசடிகள் அரங் கேற்றப்படுகின்றன. அந்த மோசடிகளில் ஈடு படுபவர்கள் எல்லாம் பெரும்பகுதி பாஜகவில் நிர்வாகிகளாக உள்ளனர். அல்லது ஏற்கெனவே மோசடி, கொலை, கொள்ளையில் ஈடுபட்டவர் கள் பெரும்பாலும்  பாஜகவிலேயே இருக்கின்ற னர். மோசடி என்றாலே பாஜக, பாஜக என்றாலே மோசடி எண்ணுமளவிற்கு மக்களிடையே பாஜக ‘சிறப்புப்’ பெற்றிருக்கிறது.
ஒன்றிய அரசு புதிய தாராளமயக் கொள் கையைத் தலையில் தூக்கி வைத்துக் கொண்டு, சிறு, குறு மற்றும் நடுத்தரத் தொழில்துறையை ஏற்கெனவே கை கழுவிவிட்டது. கட்டுப்பாடற்ற அந்நிய நிறுவனங்களின் போட்டி ஒரு புறம், மறுபுறம் உயர் பண மதிப்பு நீக்கம், ஜிஎஸ்டி வரி என பலமுனை தாக்குதலால் இந்தத் துறையே நிலைகுலைந்திருக்கிறது. கடந்த 5 ஆண்டுக ளாக இந்தத் துறையின் வளர்ச்சி பூஜ்ஜியம். ஏற்கெனவே வாங்கிய கடனை திரும்பச் செலுத்த முடியாமல் பலரும் தற்கொலை செய்து வருகின்றனர். தொழில் உரிமையாளர்கள் கூலித் தொழிலாளியாக மாறியிருக்கின்றனர். 
இந்நிலையில் வெந்த புண்ணில் வேல் பாய்ச்சுவது போன்று இவர்களைக் குறிவைத்து பாஜக கும்பல் இந்தியா முழுவதும் இதுபோன்ற மோசடிகளில் ஈடுபட்டிருக்கிறது.  சமீபத்தில் தமிழகத்தில் சிறு, குறு மற்றும் நடுத்தரத் தொழில் நிறுவன ப்ரமோஷன் கவுன்சில் என்ற பெயரில் பல நூறு கோடிகளை பாஜக நிர்வாகிகள் சுருட்டியிருக்கின்றனர். இந்த மோசடியின் வலைப்பின்னல் பாஜக மாநிலத் தலைமை வரை பரந்து விரிந்திருக்கிறது என்பதுதான் சிறப்பு. இந்த போலி அமைப்பின்  நிகழ்ச்சிகளை பாஜக வின் தமிழக ஊடகப் பிரிவே நடத்தியிருக்கிறது.
ஆனால் தற்போது ஒன்றிய அமைச்சர்  நாராயண் டி.ரானே, எம்எஸ்எம்இ புரோமோசன் கவுன்சில் என்கிற அமைப்பு ஒன்றிய அரசின்  அங்கமோ, அங்கீகாரமோ பெற்றது இல்லை. இது போன்ற அமைப்புகளை நம்பி மக்கள் ஏமாறக் கூடாது என அறிவுரை கூறியிருக்கிறார். அப்படி யென்றால் அந்த அமைப்பினர் மீது புகார் வந்த பின்னரும், ஏன் அந்த அமைப்பினர் ஒன்றிய அரசின் நிகழ்ச்சிகளில் சிறப்பு விருந்தினராக அழைக்கப்பட்டனர்?  எதற்காக பாஜக தலை வர்கள் மற்றும் ஒன்றிய அமைச்சர்கள் அவர்க ளோடு போஸ் கொடுத்து அந்த அமைப்பை புரோ மோட் செய்தனர்?  மோசடிக் கும்பலுக்கு ஒன்றிய அரசின் குற்றத்தீர்ப்பாயங்களின் வழக்கறிஞரும், பாதிக்கப்பட்டவருக்காக ஒன்றிய  அரசின்அமலாக் கத்துறை வழக்கறிஞரும் ஏன் ஆஜராக வேண்டும்?  
இந்த மோசடி பணம் பாஜக தலைவர் அண்ணாமலை நடத்திய என் மண், என் மக்கள் நடை பயணத்திற்கும் சென்றிருப்பதாக இந்த போலி அமைப்பின் தேசிய தலைவரே போட்டு டைத்திருக்கிறார். இதிலிருந்தே ஏன் பாஜக பதறு கிறது என்பதைப் புரிந்து கொள்ள முடியும். தமிழகக் காவல்துறை இந்த மோசடிக் கும்பலை கூண்டோடு பிடிக்க வேண்டும். 
 
