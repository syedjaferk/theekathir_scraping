
குடியிருப்பு பகுதியில் நுழைந்த சிறுத்தை தாக்கியதில் 5 பேர் படுகாயம்


நமது நிருபர்
மார்ச் 11, 2021
3/11/2021 6:19:05 PM



மத்திய பிரதேசத்தில் குடியிருப்பு பகுதிக்குள் நுழைந்த சிறுத்தை தாக்கி 5 பேர் படுகாயம் அடைந்துள்ள சம்பவம் அப்பகுதியில் பெரும் பதற்றத்தை ஏற்படுத்தி உள்ளது.
மத்தியபிரதேஷ் மாநிலம் இந்தூர் மாவட்டத்தில் குடியிருப்பு பகுதியில் வியாழனன்று சிறுத்தை ஒன்று புகுந்தது. இதையடுத்து சிறுத்தை தாக்கியதில் ஒரே குடும்பத்தை சேர்ந்த 3 பேர் உள்ளிட்ட 5 பேர் படுகாயம் அடைந்துள்ளனர். சம்பவ இடத்திற்கு வந்த காவல் துறையைச் சேர்ந்த ஒருவரும் காயம் அடைந்துள்ளார். இதனால் அப்பகுதி மக்கள் கடும் அதிர்ச்சியில் உள்ளனர். இந்நிலையில் சிறுத்தையை பிடிக்கும் பணி தொடர்ந்து நடைபெற்று வருகிறது
