
‘இஸ்லாமியர்களை கொல்வோம்’ என வெறிக்கூச்சல்...  அஸ்வினி உபாத்யாய் உள்ளிட்ட பாஜகவினர் 6 பேர் கைது.... 


நமது நிருபர்
ஆகஸ்ட் 11, 2021
8/11/2021 12:00:00 AM



புதுதில்லி:
இஸ்லாமியர்களைக் கொலை செய்வோம் என்று பகிரங்க முழக்கமிட்ட, பாஜக பிரமுகர் அஸ்வினி உபாத் யாய் உள்ளிட்ட 6 பேர் தில்லியில் கைது செய்யப்பட்டுள்ளனர்.
பாஜகவைச் சேர்ந்த அஸ்வினி உபாத்யாய் உள்ளிட்டோர் தில்லி ஜந்தர் மந்தரில் போராட்டம் நடத்தியுள்ளனர். அப்போது, இஸ்லாமியர்களுக்கு எதிராக முழக்கங்களை எழுப்பிய அவர்கள், :”ராம்.., ராம்...என முழங்கும் நாங்கள் இஸ்லாமியர்களை கொலை செய்வோம்” என்றுபகிரங்கமாக மிரட்டியுள்ளனர். மேலும், இந்தியாவில் இருக்க வேண்டுமானால், முஸ்லிம்கள் ‘ஜெய் ஸ்ரீராம்’ என முழங்க வேண்டும் என்றும்கூறியுள்ளனர்.இந்த காட்சிகள் அனைத்தும்வீடியோ பதிவாக சமூகவலைதளங்களில் வெளியாகி பரபரப்பை ஏற்படுத்திய நிலையில், பாஜக-வினர் 6 பேர் மீதும் போலீசார் வழக்கு பதிவுசெய்துள்ளனர். மேலும், அவர்கள் மீதுகைது நடவடிக்கையும் மேற்கொண் டுள்ளனர்.முன்னதாக, கொரோனாவைக் காரணம்காட்டி போராட்டத்திற்கு அனுமதி மறுக்கப்பட்டதாகவும் காவல் துறையினர் தெரிவித்துள்ளனர்.
