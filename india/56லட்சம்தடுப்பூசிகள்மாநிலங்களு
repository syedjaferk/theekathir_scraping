
56 லட்சம் தடுப்பூசிகள் மாநிலங்களுக்கு வழங்கப்படும்...  ஒன்றிய அரசு அறிவிப்பு... 


நமது நிருபர்
ஜூன் 18, 2021
6/18/2021 12:00:00 AM



புதுதில்லி:
அடுத்த 3 நாட்களில் மாநிலங்கள் மற்றும் யூனியன் பிரதேசங்களுக்கு 56 லட்சம் கொரோனா தடுப்பூசிகள் வழங்கப்படும் என்று ஒன்றிய அரசு அறிவித்துள்ளது.
கொரோனா பரவலை தடுக்க மக்களுக்கு தடுப்பூசிகள் செலுத்தப்பட்டு வருகின்றன. இதுவரை மாநிலங்கள் மற்றும் யூனியன் பிரதேசங்களுக்கு (இலவச அடிப்படையில்) 27.28 கோடி கொரோனா தடுப்பூசிகளை ஒன்றிய அரசு வழங்கியுள்ளது என்று ஒன்றிய  குடும்ப நலம் -சுகாதார அமைச்சகம் தெரிவித்துள்ளது.இவற்றில், வீணானது உள்பட மொத்தம் 25 கோடியே 10 லட்சம் 3 ஆயிரத்து 417 தடுப்பூசிகள் பயன்படுத்தப்பட்டு உள்ளன.  இன்னும் 2.18 கோடி தடுப்பூசிகள் மாநிலங்கள் மற்றும் யூனியன் பிரதேசங்களிடம் கையிருப்பில் உள்ளன.இதுதவிர, மேலும் 56 லட்சத்து 70 ஆயிரத்து 350 கொரோனா  தடுப்பூசிகளை மாநிலங்கள் மற்றும் யூனியன் பிரதேசங்களிடம் ஒன்றிய அரசு வழங்க உள்ளது என்று தெரிவிக்கப்பட்டுள்ளது.
