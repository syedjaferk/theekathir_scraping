
பாலஸ்தீனத்தில் தூதரகத்தை திறக்கும்  கொலம்பியா இடதுசாரி அரசு


நமது நிருபர்
மே 24, 2024
5/24/2024 11:56:35 PM



பொகோடா, மே 24- பாலஸ்தீன தலைநகர் ரமல்லாவில் தங்கள் நாடு தூதரகத்தை திறக்கப் போவ தாக கொலம்பியா இடதுசாரி அரசின் ஜனாதிபதி குஸ்தவோ பெட்ரோ அறிவித்துள்ளார். அந்நாட்டில் நடைபெற்ற  செய்தியாளர் சந்திப்பில் கொ லம்பியா வெளியுறவுத்துறை அமைச்சர்  லூயிஸ் கில்பர்டோ முரில்லோ இதனைத் தெரி வித்துள்ளார்.  சமீபத்தில் ஸ்பெயின், அயர்லாந்து, நார்வே  ஆகிய ஐரோப்பிய நாடுகள் பாலஸ் தீனத்தை தனி நாடாக அங்கீக ரிப்பதாக அறிவித்ததை வர வேற்ற அவர், மேலும் பல நாடுகள் பாலஸ்தீனத்தை அங்கீகரிக்க முன் வரும் என்ற நம்பிக்கையையும் வெளிப் படுத்தினார்.  இஸ்ரேலின் இனப்படு கொலைகளை கண்டித்து மே 3 அன்று இஸ்ரேலில் இருந்து தனது நாட்டு தூதரை திரும்பப் பெற்ற கொலம்பியா இஸ்ரேலுடனான அனைத்து விதமான தூதரக உறவுகளை யும் முறித்துக்கொண்டது குறிப்பிடத்தக்கது.  போர் துவங்கியதில் இருந்தே  இஸ்ரேல் மீது கொலம்பியா கடுமையான விமர்சனங்களை முன் வைத்து வருகிறது. மேலும் இனப்படுகொலை தொடர்பாக இஸ்ரேல் மீது தென்னாப்பி ரிக்கா தொடுத்த வழக்கில் கொலம்பியா தன்னையும் இணைத்துக் கொண்டது  குறிப்பிடத்தக்கது.
