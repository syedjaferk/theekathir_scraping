
அமெரிக்கா : புதிய வீடுகள் குறைகின்றன


நமது நிருபர்
ஆகஸ்ட் 20, 2022
8/20/2022 8:59:49 PM



வாஷிங்டன், ஆக. 20- அமெரிக்காவில் புதிய வீடுகள் கட்டு வது பெருமளவில் குறைந்திருப்பதாக அந் நாட்டின்  வர்த்தகத்துறையின் அதிகாரப் பூர்வ புள்ளிவிபரங்கள் தெரிவிக்கின்றன. ஒரு காலத்தில் கொடி கட்டிப் பறந்து கொண்டிருந்த அமெரிக்காவின் வீடு கட்டு மானத் தொழில் தற்போது சரிந்துள்ளது. ஜூலை மாதத்திற்கான புள்ளிவிபரங்க ளின்படி ஆண்டுக்கு 14 லட்சம் வீடுகள் மட்டுமே கட்டப்பட்டுள்ளன. கொரோனா பெருந்தொற்று காலத்தில் இருந்த நிலையை விட தற்போது மோசமாகி யுள்ளது. இதற்கு முன்பாக, பிப்ரவரி 2021ல் இவ்வளவு குறைவான அளவு வீடுகள் கட்டப்பட்டன. அமெரிக்கப் பொருளாதாரம் அடி வாங்கிய நிலையிலும், பணவீக்கத்தைக் கட்டுப்படுத்த அந்நாட்டு மத்திய வங்கி எடுத்து வரும் நடவடிக்கைகளாலும் இத்தகைய நிலை உருவாகியிருப்பதாகச் சொல்லப்படுகிறது. அதே வேளையில், தேவையை விட அதிகமான எண்ணிக்கை யில் வீடுகள் இருப்பதால், மக்களால் வாங் கக்கூடிய விலையில் வீடுகள் கிடைக்கும் என்று வெல்ஸ் பார்கோ ஆய்வு மையத்தின் மூத்த பொருளாதார நிபுணர் சாம் புல்லார்டு கூறியுள்ளார். மேலும், “இவ்வளவு சரியும் என்று நாங்கள் எதிர்பார்க்கவில்லை. எதிர்பார்த்த தைவிட அதிகமான அளவு சரிந்து விட்டது. வீட்டு சந்தையின் மீது பெரும் அழுத் தத்தை இது ஏற்படுத்தியுள்ளது. இன்னும் சில ஆண்டுகளுக்கு இந்த சரிவு நீடிக்க வாய்ப்பிருக்கிறது. நிலைமையைப் பார்த்தால் அப்படித்தான் தெரிகிறது” என்று அவர் குறிப்பிட்டிருக்கிறார்.
