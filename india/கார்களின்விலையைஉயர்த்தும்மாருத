
கார்களின் விலையை உயர்த்தும் மாருதி நிறுவனம்!


நமது நிருபர்
ஆகஸ்ட் 30, 2021
8/30/2021 2:40:38 PM



மாருதி நிறுவனத்தின் அனைத்து மாடல் கார்களின் விலை உயர்வு செப்டம்பர் முதல் அமலுக்கு வரும் என பங்குச்சந்தைக்கு அனுப்பிய கடிதத்தில் அந்நிறுவனம் தெரிவித்திருக்கிறது.
அனைத்து கார்களின் விலை உயர்வு இருந்தாலும், எவ்வளவு விலை உயரும் என்பதை மாருதி நிறுவனம் இன்னும் அறிவிக்கவில்லை. ஏற்கனவே இந்த ஆண்டு தொடக்கம் முதல் தொடர்ந்து வாகனங்களின் விலையை மாருதி நிறுவனம் உயர்த்தி வருவது குறிப்பிடத்தக்கது. அந்த வகையில் ஜனவரி, ஏப்ரல், ஜூன் மாதத்தில் வாகனங்களின் விலை உயர்த்தப்பட்டது. ஜூலையிலும் ஸ்விப்ட், சிஎன்ஜி ரக வாகனங்களின் விலையை உயர்த்தியது.
ஐந்தாவது முறையாக இந்த விலையேற்றம் அறிவிக்கப்பட்டிருக்கிறது. மூலப்பொருட்களின் விலை உயர்வால், வாகனங்களின் விலையை உயர்த்த வேண்டியிருக்கிறது என மாருதி நிறுவனம் தெரிவித்திருக்கிறது.
