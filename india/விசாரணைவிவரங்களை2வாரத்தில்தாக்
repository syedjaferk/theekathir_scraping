
விசாரணை விவரங்களை  2 வாரத்தில் தாக்கல் செய்யுங்கள்....  ஆயிஷா வழக்கில் லட்சத்தீவு நிர்வாகத்திற்கு உத்தரவு....  


நமது நிருபர்
ஜூலை 4, 2021
7/4/2021 12:00:00 AM



திருவனந்தபுரம்:
லட்சத்தீவைச் சேர்ந்த நடிகையும் இயக்குநருமான ஆயிஷா சுல்தானா, டிவி விவாத நிகழ்ச்சி ஒன்றில் பேசும்போது, ஒன்றிய பாஜக அரசானது, பிரபுல் படேல் என்ற கொரோனா வைரஸை லட்சத்தீவு மக்களுக்கு எதிரான உயிரி ஆயுதமாக பயன்படுத்துகிறது என்று கூறியிருந்தார். லட்சத்தீவு மக்களின் அமைதியைக் குலைக்கும், நிர்வாகி பிரபுல் படேல் நடவடிக்கைகளை விமர்சிக்கும் வகையில் அவர் இவ்வாறு கூறியிருந்தார். இதற்காக, லட்சத்தீவின் பாஜக தலைவர் அளித்த புகாரின் அடிப்படையில், ஆயிஷா சுல்தானா மீது, கவரத்தி போலீசார் தேசத்துரோக வழக்கு பதிவு செய்துவிசாரணை மேற்கொண்டு வருகின்றனர்.
இந்த வழக்கில் கேரள உயர் நீதிமன்றத்தை அணுகி முன்ஜாமீன் பெற்ற ஆயிஷா, தன் மீதான தேசத்துரோக வழக்கு விசாரணைக்குத் தடை கோரி தனியாக ஒருமனுவையும் தாக்கல் செய்தார். ஆனால், இந்த மனுவைவிசாரித்த நீதிபதி அசோக் மேனன், தேசத்துரோக வழக்கு விசாரணைக்குத் தடை விதிக்க மறுத்துவிட்டார். எனினும், விசாரணை துவக்க நிலையில் இருப்பதால், விசாரணை அமைப்புகளுக்கு கூடுதல் நேரம் வழங்கப்பட்டுள்ளதாக கூறியநீதிபதி, தற்போது நடைபெற்று வரும் விசாரணை விவரங்களை நீதிமன்றத்தில் 2 வாரங்களுக்குள் தாக்கல்செய்யுமாறும் லட்சத்தீவு நிர்வாகத்திற்கு உத்தரவிட்டுள் ளார்.
