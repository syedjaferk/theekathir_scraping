
கொரோனா தடுப்பூசி சான்றிதழில்  மோடி படத்தை நீக்கிடுக....  மத்திய அரசுக்கு தேர்தல் ஆணையம் உத்தரவு... 


நமது நிருபர்
மார்ச் 7, 2021
3/7/2021 12:00:00 AM



புதுதில்லி:
தேர்தல் நடத்தை விதிமுறைகள் அமலில் உள்ள நிலையில், கொரோனா தடுப்பூசி சான்றிதழில் பிரதமர் மோடியின் புகைப்படம் இடம்பெற்றிருப்பது தேர்தல்விதிமீறல் என்று திரிணாமுல் காங்கிரஸ் சார்பில் மேற்கு வங்கமாநில தேர்தல் ஆணையத்தில் புகார் அளிக்கப்பட்டது. மோடியின் படம் இடம்பெறுவதற்கு மார்க்சிஸ்ட் கம்யூனிஸ்ட் கட்சியும்காங்கிரஸ் கட்சியும் எதிர்ப்பு தெரிவித்தது. 
இதுகுறித்து இந்திய தலைமை தேர்தல் ஆணையத்தின் பார்வைக்கு கொண்டு செல்லப்பட்டது.இந்த விவகாரம் குறித்து ஆய்வு செய்த தலைமை தேர்தல்ஆணையம் தேர்தல் நடத்தை விதிமுறைகள் அமலில் உள்ளதால் தமிழகம், கேரளா, மேற்கு வங்கம்,
அசாம், புதுச்சேரி ஆகிய மாநிங்களில் வழங்கப்படும் கொரோனா தடுப்பூசி சான்றிதழில் பிரதமர் மோடியின் புகைப்படம் இடம்பெறக்கூடாது என மத்திய அரசின் சுகாதாரத்துறை அமைச்சகத்தை  அறிவுறுத்தியுள்ளது என தகவல் வெளியாகியுள்ளது.
தேர்தல் நடைபெறும் மாநிலங்களில் கொரோனா தடுப்பூசி போடுபவர்களுக்கு வழங்கப்படும் சான்றிதழிலில் மோடியின் படம் இடம்பெற்றுள்ளது தொடர்பாக மேற்கு வங்க தேர்தல் ஆணையத்திடம், தலைமை தேர்தல் ஆணையம் அறிக்கை கேட்டுள்ளது.கொரோனா தடுப்பூசி போடுபவர்களுக்கு வழங்கப்படும் சான்றிதழில் மோடியின் படம் நீக்கப்பட்டுவிட்டதா, இல்லையா என்பதை உறுதி செய்ய வேண்டும் என்றும் தேர்தல் ஆணையம் தெரிவித்துள்ளது.
