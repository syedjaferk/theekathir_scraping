
மக்களவைத் தேர்தலில்  ரூ.9,000 கோடி பறிமுதல்


நமது நிருபர்
மே 28, 2024
5/28/2024 8:36:43 PM



18ஆவது மக்களவைத் தேர்தல் தொடர்பான தேர்தல் அறிவிப்பு கடந்த மார்ச் 16 அன்று  வெளியானது. 7 கட்டமாக மக்களவைத் தேர்தல் அறிவிக்கப்பட்ட நிலை யில், இதுவரை 6 கட்ட  தேர்தல் நிறைவுபெற் றுள்ளது. கடைசி கட்ட  தேர்தல் ஜூன் 1 அன்று நடைபெறவுள்ள நிலை யில், தேர்தல் நடத்தை விதிமீறல் அமலுக்கு வந்த நாள் முதல் மே 18  வரை, அதாவது 6 கட்ட  தேர்தல் வரை விதி களை மீறி கைப்பற்றப் பட்ட பணம் மற்றும் பரி சுப்பொருள், போதைப்பொருள் தொடர்பான அறிக்கையை இந்திய தேர்தல் ஆணையம் செவ்வா யன்று வெளியிட்டது.
அதில்,”மார்ச் 1 லிருந்து மே 18 வரை நாடு முழு வதும் ரூ.9,000 கோடி அளவிலான ரொக்கப் பணம்,  தங்க நகைகள், போதைப் பொருள் உள்ளிட் டவை பறிமுதல் செய்யப்பட்டுள்ளது. இதில்  உரிய ஆவணமின்றி கொண்டு செல்லப்பட்ட ரூ.849.15 கோடி பணம் பறிமுதல் செய்யப்பட்டுள்  ளது. அதிகபட்சமாக தெலுங்கானா மாநிலத்தில் ரூ.114.41 கோடி கைப்பற்றப்பட்டுள்ளது. ரூ.3958.85 கோடி மதிப்புள்ள போதைப்பொருட்கள் சிக்கி யுள்ள நிலையில், குஜராத்தில் அதிகபட்சமாக ரூ. 1187.85 கோடி மதிப்பு போதைப் பொருள்கள் பறி முதல் செய்யப்பட்டது. நாடு முழுவதும் விதிமீறி  பதுக்கிவைக்கப்பட்டிருந்ததாக ரூ.814.85 கோடி  மதிப்புள்ள மதுபானங்களும், ரூ.1260.33 கோடி தங்  கம், வெள்ளி நகைகள் பறிமுதல் செய்யப்பட்டது” என அறிக்கையில் கூறப்பட்டுள்ளது.
