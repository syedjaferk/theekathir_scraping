
ஜிப்மர் மருத்துவமனை செவிலியர்கள் இந்தி ஆங்கிலத்தில் மட்டும் பேச வேண்டும் என்று உத்தரவு ரத்து


நமது நிருபர்
ஜூன் 6, 2021
6/6/2021 2:12:27 PM



ஜிப்மர் மருத்துவமனை செவிலியர்கள் இந்தி ஆங்கிலத்தில் மட்டும் பேச வேண்டும் என்று உத்தரவு  கடும் எதிர்ப்பை தொடர்ந்து ரத்து செய்யப்பட்டுள்ளது,
டெல்லியில் ஜிப்மர் அரசு மருத்துவமனையில் பல்வேறு மாநிலங்களை சேர்ந்த செவிலியர்கள் பணிபுரிந்து வருகின்றனர். அந்த மருத்துவமனையில் ஆங்கிலம் மற்றும் ஹிந்தி மட்டுமே அலுவலக மொழியாக உள்ளதால்  இதில் ஏதேனும் ஒன்றை தான் பயன்படுத்த வேண்டும். இந்நிலையில்  ஜிப்மர் மருத்துவமனையின் அலுவலக மொழியாக ஆங்கிலம் மற்றும் இந்தி இருக்கும்போது  செவிலியர்கள் சிலர்  மலையாளம் பேசுகின்றனர் என  மருத்துவமனை நோயாளி ஒருவர் சுகாதாரத் துறையின் மூத்த அதிகாரிக்கு புகார் ஒன்றை அளித்தார்.  இது தொடர்பாக மருத்துவமனை நிர்வாகத்தின் மூலம் அறிக்கை ஒன்று வெளியிடப்பட்டது. அந்த சுற்றறிக்கையில், மருத்துவமனையில் பணிபுரியும் செவிலியர்கள் மலையாளத்தில் பேசக்கூடாது என்றும், ஆங்கிலம் மற்றும் இந்தியில் தான் பேச வேண்டும் என்றும், மருத்துவமனையில் தங்களது தாய்மொழியில் பேசும் செவிலியர்கள்  மீது கடுமையான நடவடிக்கை எடுக்கப்படும் என்றும் தெரிவிக்கப்பட்டிருந்தது. இதனைத் தொடர்ந்து
மருத்துவமனை நிர்வாகம் வெளியிட்ட இந்த சுற்றறிக்கைக்கு பல்வேறு தரப்பினர் தங்கள் கண்டனங்களை தெரிவித்தனர்.  மேலும் மருத்துவமனை நிர்வாகத்தின் இந்த சுற்றறிக்கைக்கு மற்ற மாநிலங்களை சேர்ந்த செவிலியர்களும் கடுமையான கண்டனங்களை தெரிவித்தனர். 
இந்நிலையில் தற்போது செவிலியர்கள் மலையாளத்தில் பேசக் கூடாது என்கின்ற உத்தரவை ஜிப்மர் மருத்துவமனை நிர்வாகம் திரும்பப் பெற்றுள்ளது.
