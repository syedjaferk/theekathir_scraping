
வீடு தேடிச் சென்று ஊனமுற்றோருக்கு கொரோனா தடுப்பூசிகளைப் போடுக....  ஊனமுற்றோர் உரிமைகளுக்கான  தேசிய மேடை வலியுறுத்தல்.... 


நமது நிருபர்
ஏப்ரல் 30, 2021
4/30/2021 12:00:00 AM



புதுதில்லி:
ஊனமுற்றோர் மற்றும் அவர்களைப் பார்த்துக்கொள்வோர் அனைவருக்கும் அவர்களின் வீடு தேடிச்சென்று கொரோனா தடுப்பூசிகளைப் போட வேண்டும் என்று ஊனமுற்றோர் உரிமைகளுக்கான தேசிய மேடை வலியுறுத்தியுள்ளது.
இதுதொடர்பாக அதன் பொதுச்செயலாளர் முரளிதரன் வெளியிட்டுள்ள அறிக்கையில் கூறியிருப்பதாவது:
கோவிட்-19 கொரோனா வைரஸ் தொற்றின்இரண்டாவது அலை நாட்டிலுள்ள மக்களை கடுமையாகப் பாதித்திருப்பதனால் ஏற்பட்டிருக்கிற துன்ப துயரங்களில் தேசிய ஊனமுற்றோர் உரிமைகளுக்கான தேசிய மேடையும் பங்குகொள்கிறது.
மத்திய, மாநில அரசுகள் சற்றே கவனத்துடன் முன்கூட்டியே திட்டமிட்டிருந்தால் இந்த நிலைமையைத் தவிர்த்திருக்க முடியும். பலருடைய உயிர்களைக் காப்பாற்றியிருக்க முடியும். இன்று ஏற்பட்டுள்ள மோசமான நிலைமையின் காரணமாக மிகவும்வருத்தப்படத்தக்க விதத்திலும் விளிம்பு நிலையிலும் உள்ள ஊனமுற்றோர் கடுமையாகப் பாதிக்கப்பட்டிருக்கிறார்கள். இப்போது ஏற்பட்டுள்ள அவசர சுகாதாரப் பாதுகாப்பு நிலைமையில் மத்திய அரசாங்கத்திற்கு கீழ்க்கண்ட கோரிக்கைகளை தேசிய ஊனமுற்றோர் உரிமைகளுக்கான தேசிய மேடை முன்வைக்கிறது.

*    ஊனமுற்றோர் மற்றும் அவர்களைப் பார்த்துக்கொள்வோர் அனைவருக்கும் அவர்களின் வீடுகளுக்கே சென்று கோவிட்தடுப்பூசிகளை இலவசமாகப் போட வேண்டும்.
*    கொரோனா வைரஸ் பெருந்தொற்றுக் காலம் முழுமைக்கும் மாதந்தோறும் 7,500ரூபாய் உதவித்தொகையாக வழங்க வேண்டும்.
*    அனைத்து ஊனமுற்றோருக்கும் ரேசன்பொருட்கள் மற்றும் உணவுப் பொருட் கள் இலவசமாக வழங்க வேண்டும். 
*    வேலை கோரும் அனைத்து ஊனமுற்றோருக்கும் மகாத்மா காந்தி தேசிய கிராமப் புற வேலைவாய்ப்பு உறுதிச் சட்டத்தின் கீழ் வேலைகள் அளிக்க வேண்டும். இதேபோன்றே புதிய நகர்ப்புற வேலைவாய்ப்புஉத்தரவாதச் சட்டத்தை இயற்ற வேண் டும். 
*    நீண்டதூர ரயில்களில் ஊனமுற்றோருக்கு வழங்கி வந்த சலுகைகளை மீண்டும் தொடர்ந்திட வேண்டும்.
*    ஊனமுற்றோர்க்குத் தொலைபேசி மூலம்உதவி சேவை அனைத்து மாநிலங்களிலும்நிறுவிட வேண்டும்.
*    மனநலம் பாதிக்கப்பட்டவர்கள் அனைவருக்கும் அனைத்து மாநிலங்களிலும் தனியே தொலைபேசி மூலம் உதவி சேவைஅமைத்திட வேண்டும்.

மே 1 முதல் பிரச்சாரம்
இக்கோரிக்கைகளை வலியுறுத்தி 2021 மே 1 முதல் 15 ஆம் தேதி வரை பதினைந்து நாட்களும் இணையம் வழியே பிரச்சாரம் மேற் கொள்வது என்றும், இறுதி நாளன்று பிரதமருக்கு மின்னஞ்சல் வாயிலாகக் கடிதங்கள் அனுப்புவதென்றும் முடிவு செய்யப் பட்டுள்ளது.ஊனமுற்றோருக்கான அமைப்புகள் அனைத்தும், செயற்பாட்டாளர்கள் மற்றும் தனிநபர்கள் அனைவரும் இப்பிரச்சாரத்தில் தங்களையும் இணைத்துக்கொள்ள வேண் டும் என்றும் தேசிய ஊனமுற்றோர் உரிமைகளுக்கான தேசிய மேடை கேட்டுக்கொள்கிறது.இவ்வாறு அறிக்கையில் தெரிவிக்கப்பட் டுள்ளது.
