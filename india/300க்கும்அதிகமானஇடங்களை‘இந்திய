
300க்கும் அதிகமான இடங்களை ‘இந்தியா’ கூட்டணி கைப்பற்றும்!


நமது நிருபர்
மே 25, 2024
5/25/2024 9:36:10 PM



புதுதில்லி, மே 25- 18-ஆவது மக்களவைத் தேர்தலில், “இந்தியா  கூட்டணி 300-க்கும் அதிகமான இடங்களைக் கைப்பற்றி ஆட்சியமைப்பது உறுதி” என்று  மார்க்சிஸ்ட் கம்யூனிஸ்ட் கட்சியின் பொதுச்செய லாளர் சீத்தாராம் யெச்சூரி நம்பிக்கை தெரி வித்துள்ளார்.
மக்களவைத் தேர்தல் 7 கட்டங்களாக அறி விக்கப்பட்டிருந்த நிலையில்,  6-ஆவது கட்டத் தேர்த லுக்கான வாக்குப் பதிவு சனிக்கிழமையன்று (மே 25) நடைபெற்றது. 
இதில், தில்லியிலுள்ள வாக்குச் சாவடியில் தனது வாக்கை செலுத்திய பின், மார்க்சிஸ்ட் கம்யூ னிஸ்ட் கட்சியின் பொதுச்செயலாளர் சீத்தாராம் யெச்  சூரி செய்தியாளர்களுக்குப் பேட்டி அளித்தார். 
அப்போது, ‘இந்தியா’ கூட்டணி, 300 இடங்க ளுக்கும் அதிகமான இடங்களைப் பெற்று ஆட்சி யைக் கைப்பற்றும் என்று நம்பிக்கை தெரிவித்தார்.
மேலும் அவர் கூறுகையில், “நமது தேசத்தைப் பாதுகாக்க வேண்டும்; தேசத்தின் மக்களை பாது காக்க வேண்டும் என்பதே மார்க்சிஸ்ட் கம்யூனிஸ்ட் கட்சி உள்ளிட்ட இந்தியா கூட்டணி கட்சிகளின் விருப்பம். இந்த கடமையை நிறைவேற்றுவதற்கு வாக்களித்துள்ளேன். நாட்டையும், ஜனநாய கத்தையும், அரசியலமைப்பையும் காப்பாற்ற நாட்டு  மக்களுக்கு வேண்டுகோள் விடுக்கிறேன்” என் றார்.
“ஒவ்வொரு நாளும் வெறுப்பை விதைக்கும் பேச்சுக்கள் மூலம் பிரதமர் வகுப்புவாத பதற்றத் தைத் தூண்ட முயற்சிக்கிறார், அதைத் தேர்தல் ஆணையம் தலையிட்டு நிறுத்த வேண்டிய நேரம் இது. ஆனால், அது நடக்காதது வருத்தமளிக்கி றது. இந்த தேர்தல் ஆணையம் எந்த ஒரு நட வடிக்கையும் எடுக்க தயாரில்லை” என்று குற்றம் சாட்டிய சீத்தாராம் யெச்சூரி, “வெறுப்பை உமிழ்ந்து  மக்களை பிரிக்கும் சக்திகளை தனிமைப்படுத்த வேண்டும் என்பதை நாங்கள் உணர்ந்துள்ளோம். இதனை மக்களும் உணர்ந்துள்ளனர். எனவே, ‘இந்தியா’ கூட்டணி வெற்றி பெறும்” என்று தெரி வித்தார்.
‘தேர்தலில் நாங்கள் மீண்டும் வெற்றி பெறு வோம்’ என மோடி சொல்கிறாரே என்று செய்தி யாளர் எழுப்பிய கேள்விக்குப் பதிலளித்த சீத்தா ராம் யெச்சூரி, “அது அவர்களின் விருப்பம், விருப்  பம் எல்லோருக்கும் பொதுவானது, ஆனால், யதார்த்தம் என்று ஒன்று உள்ளதல்லவா, இங்கு  மக்களின் உணர்வுகளை நீங்களே பார்த்துக் கொண்டு இருக்கிறீர்கள். என்னைப் பொறுத்த வரையில் ‘இந்தியா’ கூட்டணி பெரும் நம்பிக்கை யை மக்களிடம் உருவாக்கியுள்ளது. இது குறைந்த பட்சம் 300-ம், அதற்கு மேலும் அதிகமான இடங் களை கைப்பற்றும் என உறுதியாக நம்புகிறேன்” என்று குறிப்பிட்டார்.
6-ஆம் கட்டத் தேர்தலில், குடியரசுத் தலை வர் திரௌபதி முர்மு, காங்கிரஸ் தலைவர்கள் சோனியா காந்தி, மார்க்சிஸ்ட் கம்யூனிஸ்ட் கட்சி யின் அரசியல் தலைமைக்குழு உறுப்பினர்கள் பிர காஷ் காரத், பிருந்தா காரத், தில்லி முதல்வர் அர விந்த் கெஜ்ரிவால், ஒடிசா முதல்வர் நவீன் பட்  நாயக், வெளியுறவுத்துறை அமைச்சர் ஜெய்சங்கர், காங்கிரஸ் தலைவர்கள் ராகுல் காந்தி, பிரியங்கா காந்தி, கிரிக்கெட் பிரபலம் மகேந்திர சிங் தோனி உள்ளிட்டோர் தங்களின் வாக்குகளைப் பதிவு செய்தனர்.
5 கட்டங்களில் 429 தொகுதிகளுக்கு தேர்தல் நடைபெற்றிருந்த நிலையில், 6-ஆவது கட்டத்தில், சனிக்கிழமையன்று பீகார் (8), ஹரியானா (10), ஜார்க்கண்ட் (4), ஒடிசா (6), உத்தரப்பிரதேசம் (14),  மேற்குவங்கம் (8) தில்லி (7) ஆகிய 7 மாநிலங்க ளில் உள்ள 57 தொகுதிகளுக்கு வாக்குப்பதிவு நடைபெற்றது. இதில், மாலை 6 மணி நிலவரப்படி சுமார் 60 சதவிகித வாக்குகள் பதிவாகின.
