
ஐ.நா. சபையை அனைவரும் மதிக்க வேண்டும் :  ஜின்பிங்


நமது நிருபர்
அக்டோபர் 30, 2021
10/30/2021 7:52:09 PM



நவீன அரசின் நிர்வாகம் என்பது, முதலாளித்துவ வர்க்கத்தின் பொது விவகாரங்களை மேலாண்மை செய்யும் குழுவே அன்றி வேறில்லை என்றார் காரல் மார்க்ஸ்.  நரேந்திர மோடி தலைமையிலான அரசு இதற்கு மிகச்சிறந்த உதார ணம். கடந்த 7 ஆண்டுகளாக அப்பட்டமாக கார்ப்பரேட் நலனுக்காக பா.ஜ.க அரசு பணியாற்றி வருகிறது.  இதற்கு இந்திய அரசின் வரி விதிப்பு கொள்கை ஒரு மிகச்சிறந்த எடுத்துக்காட்டு. வளர்ச்சி மற்றும் வேலைவாய்ப்பை உருவாக்க வேண்டும் என்ற போர்வையில் பெருநிறுவனங்கள் மீதான வரியை மோடி அரசு பெருமளவு குறைத்துள்ளது. ஆனால் சாதாரண மக்கள் மீதான நேரடி மற்றும் மறைமுக வரிகளை கடுமையாக உயர்த்தியுள்ளது. வெளிநாடுகளில் இருந்து இறக்குமதி செய்யப்படும் பொருட்கள் மீதான சுங்க வரியை பா.ஜ.க அரசு குறைத்ததன் காரண மாக உள்நாட்டு சிறு, குறு நிறுவனங்கள் பெரும் நெருக்கடியை சந்திக்கவும் நேர்ந்துள்ளது. 
தொடரும் சலுகை
மோடி ஆட்சி பொறுப்பை ஏற்ற 2014-15 நிதி ஆண்டில் ரூ.2.6 லட்சம் கோடியாக இருந்த வருமான வரி வருவாய், 2021-22 நிதி ஆண்டில் ரூ. 5.6 லட்சம் கோடி யாக அதிகரித்துள்ளது. இது 117% வளர்ச்சியாகும். ஆனால், இதே ஆண்டுகளில் கார்ப்பரேட் வரி மூலம் கிடைத்த வருவாய் ரூ. 4.3 லட்சம் கோடியிலிருந்து ரூ.5.5 லட்சம் கோடியாக உயர்ந்துள்ளது. இது 28%மட்டுமே.  இந்த 7 ஆண்டு காலத்தில் மொத்த வரி வருவாய் என்பது 78% உயர்ந்துள்ளது. இந்த வளர்ச்சி என்பது வருமான வரி வருவாய் அதிகரித்ததின் மூலம் ஏற்பட்டுள்ளது கவனிக்கத்தக்கது.  அதே போல், 2014-15இல் ரூ. 1.9 லட்சம் கோடியாக இருந்த சுங்க வரி வருவாய், 2021-22இல் ரூ. 1.4 லட்சம் கோடியாக குறைந்துள்ளது. அதிலும் குறிப்பாக 2016-17இல் ரூ.2.3 லட்சம் கோடி வருவாய் கிடைத்த நிலையில், அடுத்தடுத்த ஆண்டுகளில் சலுகைகள் அதிகரிக்கப்பட்டதன் காரணமாக, இவ்வாண்டில் 40% என்ற பெரும் சரிவை சந்தித்துள்ளது.  மொத்த வரி வருவாயில், 2014-15இல் 34.5% என்றிருந்த கார்ப்பரேட் வரி வருவாயின் பங்கு 2021-22இல் 24.7% ஆக குறைந்துள்ளது. சுங்க வரி வருவாய் 15% என்ற அளவில் இருந்து 6% என சரிந்துள் ளது. ஆனால், வருமான வரி மூலம் கிடைத்த வரு வாய் 20.8%-இல் இருந்து 25.3% ஆக உயந்துள்ளது. 
பெரு நிறுவனங்களுக்கு பரிசு?
2019ஆம் ஆண்டில் கார்ப்பரேட் நிறுவனங்க ளுக்கான வரி என்பது 30%-இல் இருந்து 22% ஆக பா.ஜ.க அரசால் குறைக்கப்பட்டது. தொடர்ந்து பல்வேறு சலுகைகளும் வழங்கப்பட்டன.  இந்த நடவடிக்கை புதிய வேலைவாய்ப்புகளை உருவாக்கும் என அரசு பிரச்சாரமும் செய்தது. வரிச் சலுகை காரணமாக நிறுவனங்கள் அதிக முதலீடு களை செய்யும், அதனால் வேலைவாய்ப்புகள் உரு வாகும் எனவும் விளம்பரம் செய்யப்பட்டது. ஆனால், 2019இல் புதிய வேலைவாய்ப்புகள் எதுவும் உருவாக வில்லை, தொடர்ந்து 2020இல் கொரோனா காரணமாக எந்த திட்டமிடலும் இல்லாமல் அறிவிக்கப்பட்ட முழு ஊரடங்கு பொருளாதாரத்தை மேலும் சீரழித்தது.  முழு ஊரடங்கு காரணமாக கார்ப்பரேட் நிறுவ னங்கள் பெரும் லாபம் சம்பாதித்துள்ளன. 2020ஆம் ஆண்டு முடிவில் வரலாறு காணாத அளவு லாபத்தை இந்நிறுவனங்கள் பெற்றன. கார்ப்பரேட் வரியில் வழங்கப்பட்ட சலுகையும், ஊழியர்களை பணி நீக்கம் செய்ய கிடைத்த உரிமைகளும் லாபத்தை பெருக்க உதவின.  கடந்த சில ஆண்டுகளில் மட்டும் வரி குறைப்பு தவிர அரசின் இதர சலுகைகள் மூலம் பெரு நிறுவ னங்கள் ரூ. 6 லட்சம் கோடி அளவுக்கு பலனடைந்துள் ளன. மேலும், கடன் தள்ளுபடி, அடிப்படை விலைக்கு சிறு நிறுவனங்களை விலைக்கு வாங்குதல், குறைக்கப்பட்ட அபராதங்கள் மூலமும் நிறுவனங்கள் பெரும் லாபத்தை பெற்றுள்ளன. இந்த சலுகைகள் போதாது என்று, மோடி அரசு மிகவும் குறைந்த விலையில் பொதுத்துறை நிறுவனங்களை இதே கார்ப்பரேட் நிறுவனங்களுக்கு விற்பதில் பெரும் ஆர்வத்தை காட்டிவருகிறது. 
உழைக்கும் மக்கள் மீது சுமை
மக்கள் நலத்திட்டங்களுக்கான செலவினங்களை குறைப்பதன் மூலம் மோடி அரசு தனது கஜானாவை காலியாக விடாமல் கவனித்துக்கொள்கிறது. பணம் சேகரிக்கும் நோக்கோடு, உணவு வினியோகம், எரிவாயு மானியம் ஆகியவை வெட்டப்படுகின்றன. உணவு கிடங்குகள் நிரம்பி வழியும் போதும், செலவு களை தவிர்க்க பா.ஜ.க அரசு வினியோகத்தை நிறுத்தி வைத்துள்ளது.  அரசு கார்ப்பரேட்டுகளுக்கு சலுகை வழங்குவதன் மூலம் ஏற்படும் இழப்பை பெட்ரோலியப் பொருட்கள் மீதான மறைமுக வரிகள் மூலம் ஈடுகட்டி வருகிறது. 2014-15இல் ரூ. 99 ஆயிரம் கோடியாக இருந்த பெட்ரோலியப் பொருட்கள் மூலம் கிடைத்த வருவாய், 2020-21இல் 277% உயர்ந்து, ரூ. 3.73 லட்சம் கோடி யாக உயர்ந்துள்ளது.  இந்த வரி விதிப்பு மூலம் பெட்ரோல் விலை 79%, டீசல் விலை 101% அதிக ரித்துள்ளது. எரிவாயு சிலிண்டரின் விலையும் ஒரே ஆண்டில் ரூ. 300 அதிகரித்துள்ளது. பெரும் செல்வந்தர்களுக்கு சலுகைகளும் ஏழை களுக்கு பெரும் அழுத்தத்தையும் உருவாக்கி மோடி அரசு பொருளாதார அநீதியை செயல்படுத்து கிறது. பெரும் பணக்காரர்களுக்கு சலுகைகள் வழங்கு வதன் மூலம் பொருளாதாரத்தை உயர்த்த இயலாது என்பதும், மக்கள் கைகளில் பணப்புழக்கம் ஏற் படுத்துவதன் மூலமே பொருளாதார வளர்ச்சி உருவா கும் என்பதையும் இந்த அரசு உணர தவறுகிறது. இதன் மூலம் இந்திய நாட்டை பொருளாதார சீரழிவை நோக்கி பா.ஜ.க அரசு மிகவேகமாக தள்ளுகிறது.


 
