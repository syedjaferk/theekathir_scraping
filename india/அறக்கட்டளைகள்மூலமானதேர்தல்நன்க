
அறக்கட்டளைகள் மூலமான தேர்தல் நன்கொடை .... பாஜகவுக்கு ரூ.276 கோடியை  அள்ளிக்கொடுத்த முதலாளிகள்.... 


நமது நிருபர்
ஜூன் 25, 2021
6/25/2021 12:00:00 AM



புதுதில்லி:
தேர்தல் அறக்கட்டளைகள் மூலமான நன்கொடையில், 2019-20 நிதியாண்டில் மட்டும் பாஜக ரூ. 276 கோடியே 45 லட் சத்தை கைப்பற்றியுள்ளதாக ஜனநாயக சீர்திருத்தத்துக்கான சங்கம் (ஏடிஆர்) தெரிவித்துள்ளது.
நாட்டில் மொத்தமுள்ள 21 தேர்தல் அறக்கட்டளைகளில் 14 அறக்கட்டளைகள் வரவு-செலவு அறிக்கையை தாக்கல் செய்துள்ளன. அதில், ஜிண்டால் (ஜெஎஸ் டபிள்யூ), அப்பல்லோ டயர்ஸ், இந்தியா புல்ஸ், தில்லி சர்வதேச விமான நிலையம், டிஎல்எப் ஆகிய 7 கார்ப்பரேட் நிறுவனங்கள் தேர்தல் அறக்கட்டளைகள் மூலமாக பாஜகவுக்கு ரூ. 276 கோடியை அள்ளிக்கொடுத்துள்ளனர்.ஒட்டுமொத்த அரசியல் கட்சிகளும் சேர்ந்து 23.83 சதவிகித நன்கொடையைப் பெற, பாஜக ஒரு கட்சி மட்டும் 76.17 சதவிகித நிதியை வாரிச் சுருட்டியுள்ளது. ஜிண்டால் குழுமத்தின் ஜே.எஸ்.டபிள்யூ. உருக்கு நிறுவனம் அதிகபட்சமாக ரூ. 39.10 கோடி நன்கொடையை பாஜகவுக்குவழங்கியுள்ளது.முக்கிய எதிர்க்கட்சியான காங்கிரசுக்கு மொத்தமே 58 கோடி ரூபாய்தான் நன் கொடையாக கிடைத்துள்ளது. ஆம் ஆத்மி,சிவசேனா, சமாஜ்வாதி, யுவ ஜன் ஜாக்ரிதிகட்சி, ஜனநாயக கட்சி, ஐக்கிய ஜனதா தளம், ஜார்க்கண்ட் முக்தி மோர்ச்சா, லோக்ஜனசக்தி கட்சி, சிரோமணி அகாலி தளம்,இந்திய தேசிய லோக் தளம், ஜம்மு காஷ்மீர்தேசிய மாநாட்டு கட்சி, ராஷ்ட்ரிய லோக் தளம் ஆகிய கட்சிகள் மொத்தமாக ரூ. 25.46கோடியைப் பெற்றுள்ளன.
