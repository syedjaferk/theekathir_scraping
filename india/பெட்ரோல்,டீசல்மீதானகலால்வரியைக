
பெட்ரோல், டீசல் மீதான கலால் வரியை குறைத்த ஒன்றிய அரசு


நமது நிருபர்
நவம்பர் 3, 2021
11/3/2021 9:59:17 PM



தீபாவளியை முன்னிட்டு பெட்ரோல் மீதான கலால் வரி ரூ. 5-ம், டீசல் மீதான கலால் வரி ரூ. 10-ம் குறைத்துள்ளது. இந்நிலையில், சென்னையில் பெட்ரோல் 1 லிட்டர், 106 ரூபாய் 66 காசுக்கும், டீசல் ரூ. 102 ரூபாய் 59 காசுக்கும் விற்பனை செய்யப்படுகிறது. நாளை முதல் இந்த விலை குறைப்பு அமலுக்கு வரும் என அறிவிக்கப்பட்டுள்ளது.
சமீபத்தில் இமாசலபிரதேசம், மேற்குவங்கம், ராஜஸ்தான் மற்றும் பீகாரில் நடைபெற்ற இடைத்தேர்தலில் பாஜகவிற்கு பெரும் பின்னடைவு ஏற்பட்டதை தொடர்ந்து தற்போது பெட்ரோலிய பொருட்களின் மீதான கலால் வரி குறைக்கப்பட்டுள்ளது என விமர்சனம் எழுந்துள்ளது.
 2014-15 இல் ரூ.99 ஆயிரம் கோடியாக இருந்த ஒன்றிய அரசின் பெட்ரோலிய வருவாய், 2020-21 இல் 277% உயர்ந்து, ரூ.3.73 லட்சம் கோடியாக உயர்ந்துள்ளது.பெட்ரோல் விலை 79% , டீசல் விலை 101% அதிகரித்துள்ளது. பெட்ரோலிய பொருட்கள் மீதான வரியை பன்மடங்கு உயர்த்திவிட்டு, தற்போது சிறு தொகையை மட்டும் குறைப்பது அரசியல் நாடகம் என பொதுமக்களும், சமூக ஆர்வலர்களும் குற்றம் சாட்டுகின்றனர்.
