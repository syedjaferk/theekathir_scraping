
சிறையிலும் சாதி : உச்சநீதிமன்றம் நோட்டீஸ்!


நமது நிருபர்
ஜனவரி 3, 2024
1/3/2024 8:09:55 PM



புதுதில்லி, ஜன. 3 -
சிறைச்சாலைகளில் சாதியப் பாகுபாடு காட்டப்படுவதாக மகாராஷ்டிர மாநிலத்தைச் சேர்ந்த சுகன்யா சாந்தா என்பவர் உச்சநீதி மன்றத்தில் பொதுநல மனு தாக்கல் செய்திருந்தார்.
உத்தரப் பிரதேசம், தமிழ்நாடு, மேற்கு வங்கம், மகாராஷ்டிரம், மத்தியப் பிரதேசம், பஞ்சாப், ஒடிசா, ஜார்க்கண்ட், கேரளம், ஆந்திரப்பிர தேசம் மற்றும் தெலுங்கானா ஆகிய  11 மாநிலங்களின் சிறைச்சாலைகளில் சாதியப் பாகுபாடு காட்டப்படுவதாக அவர் கூறியிருந்தார்.
இந்த மனுவை விசாரித்த, தலைமை நீதிபதி டி.ஒய். சந்திரசூட், நீதிபதிகள் ஜே.பி. பர்திவாலா, மனோஜ் மிஸ்ரா ஆகியோர் அடங்கிய அமர்வு முன்பு, இந்த பிரச்சனை குறித்து பதிலளிக்குமாறு ஒன்றிய அரசுக்கும், 11 மாநில அரசுகளுக்கும் உத்தர விட்டுள்ளார்.
