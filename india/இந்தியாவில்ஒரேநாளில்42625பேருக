
இந்தியாவில் ஒரே நாளில் 42625பேருக்கு கொரோனா தொற்று உறுதி


நமது நிருபர்
ஆகஸ்ட் 4, 2021
8/4/2021 12:21:53 PM



இந்தியாவில் ஒரே நாளில் 42625 பேருக்கு கொரோனா தொற்று உறுதி செய்யப்பட்டுள்ளது. 
இந்தியாவில் கொரோனா தொற்றின் இரண்டாவது அலை படிப்படியாக குறைந்த நிலையில் தற்போது மீண்டும் சற்று அதிகரிக்கத் துவங்கி உள்ளது. தமிழகத்திலும் கடந்த சில நாட்களில் கொரோனா தொற்று அதிகரித்து வருவதால் பல பகுதிகளில் ஊரடங்கு தளர்வுகளில் சில கட்டுப்பாடுகள் விதிக்கப்பட்டுள்ளது. இந்நிலையில் இந்தியாவில் கொரோனா பாதிப்பு நிலவரம் குறித்து மத்திய சுகாதார அமைச்சகம் இன்று காலை வெளியிட்ட அறிக்கையில் கூறப்பட்டுள்ளதாவது கடந்த 24 மணி நேரத்தில் 42,625 பேருக்கு கொரோனா தொற்று உறுதி செய்யப்பட்டுள்ளது. இதையடுத்து மொத்த பாதிப்பு எண்ணிக்கை 3,17,69,132 ஆக உயர்ந்துள்ளது.
நாடு முழுவதும் ஒரே நாளில் 562 பேர் கொரோனா பாதிப்பால் பலியாகி உள்ளனர். இதன்மூலம் கொரோனா வைரசால் இதுவரை உயிரிழந்தவர்களின் மொத்த எண்ணிக்கை 4,25,757 ஆக உயர்ந்துள்ளது. மேலும் நேற்று ஒரே நாளில் 36,668 பேர் குணமடைந்துள்ளனர். இதையடுத்து கொரோனா பாதிப்பில் இருந்து குணமடைந்தவர்களின் எண்ணிக்கை 3,09,33,022 ஆக உயர்ந்துள்ளது. 
நாடு முழுவதிலும் உள்ள பல்வேறு மருத்துவமனைகளில் 4,10,353 பேர் சிகிச்சை பெற்றுவருகின்றனர். நாடு முழுவதும் நேற்று வரை பொதுமக்களுக்கு 48,52,86,570 டோஸ்கள் கொரோனா தடுப்பூசி போடப்பட்டுள்ளது.
