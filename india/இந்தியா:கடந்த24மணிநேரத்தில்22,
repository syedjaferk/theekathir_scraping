
இந்தியா: கடந்த 24 மணி நேரத்தில் 22,272 பேருக்கு கொரோனா


நமது நிருபர்
டிசம்பர் 26, 2020
12/26/2020 11:34:41 AM



இந்தியாவில் கொரோனா பாதிப்பு தொடர்ந்து அதிகரித்து வருகிறது. 
இந்த நிலையில், இந்தியாவில் கடந்த 24 மணி நேரத்தில் புதிதாக 22,272 பேருக்கு கொரோனா தொற்று உறுதி செய்யப்பட்டுள்ளது. இதுவரை கொரோனாவால் பாதிக்கப்பட்டவர்களின்  மொத்த எண்ணிக்கை 1,01,69,118 ஆக அதிகரித்துள்ளது. அதேபோல், தொற்று பாதிப்பால் நேற்று ஒரே நாளில் 251 பேர் உயிரிழந்துள்ளனர். இதன்மூலம் உயிரிழந்தோர் மொத்த எண்ணிக்கை 1,47,343 ஆக உயர்ந்துள்ளது. 
இந்தியாவில் ஒரே நாளில் 22,274 பேர் டிஸ்சார்ஜ் செய்யப்பட்டுள்ளனர். 
மேலும் கொரோனாவில் இருந்து குணமடைந்தவர்களின் மொத்த எண்ணிக்கை 97,40,108 ஆக உயர்ந்துள்ளது. தற்போது கொரோனா தொற்றுக்கு 2,81,667 பேர் சிகிச்சை பெற்று வருவதாக மத்திய சுகாதார அமைச்சகம் தெரிவித்துள்ளது.
இந்தியாவில் இதுவரை 16 கோடியே 71 லட்சத்து 59 ஆயிரத்து 289 கொரோனா பரிசோதனைகள் செய்யப்பட்டுள்ளன. அதில் நேற்று ஒருநாளில் மட்டும் 8,53,527 மாதிரிகள் பரிசோதிக்கப்பட்டதாக இந்திய மருத்துவ ஆராய்ச்சி கவுன்சில் தெரிவித்துள்ளது
 
