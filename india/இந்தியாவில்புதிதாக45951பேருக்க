
இந்தியாவில் புதிதாக 45951 பேருக்கு கொரோனா தொற்று 


நமது நிருபர்
ஜூன் 30, 2021
6/30/2021 11:16:38 AM



இந்தியாவில் 24 மணி நேரத்தில் புதிதாக 45951 பேருக்கு கொரோனா தொற்று உறுதி செய்யப்பட்டுள்ளது.
இந்தியாவில் கொரோனா தொற்றின் இரண்டாவது அலை படிப்படியாக குறையத்துவங்கி உள்ளது. இந்நிலையில் கொரோனா பாதிப்பு குறித்த தகவல்களை இன்று காலை மத்திய சுகாதார அமைச்சகம் தகவல் வெளியிட்டுள்ளது. இதன் அடிப்படையில் 
கடந்த 24 மணிநேரத்தில் புதிதாக 45 ஆயிரத்து 951 பேருக்கு புதிதாக  கொரோனா பாதிப்பு ஏற்பட்டுள்ளது. மொத்த பாதிப்பு 3,03,62,848 ஆக உயர்ந்துள்ளது. நாடு முழுவதும் ஒரே நாளில் 817 பேர் கொரோனாவுக்கு பலியாகி உள்ளனர். இதன்மூலம் கொரோனா வைரசால் இதுவரை உயிரிழந்தவர்களின் மொத்த எண்ணிக்கை 3,98,454 ஆக உயர்ந்துள்ளது.
நேற்று ஒரே நாளில் 60,729 பேர் குணமடைந்துள்ளனர். இதையடுத்து கொரோனா பாதிப்பில் இருந்து குணமடைந்தவர்களின் எண்ணிக்கை 2,94,27,330 ஆக உயர்ந்துள்ளது. 
நாடு முழுவதிலும் உள்ள பல்வேறு மருத்துவமனைகளில் 5,37,064 பேர் சிகிச்சை பெற்று வருகின்றனர்.
நாடு முழுவதும் இதுவரை போடப்பட்ட கொரோனா தடுப்பூசிகளின் எண்ணிக்கை 33, 28,54,527 ஆக உயர்ந்துள்ளது.  இந்நிலையில் இந்தியாவில் கொரோனா பாதிப்பை கண்டறிய நேற்று ஒரே நாளில் 19,60,757 மாதிரிகள் பரிசோதனை செய்யப்பட்டுள்ளதாகவும், இதுவரை மொத்தம் 41,01,00,044 மாதிரிகள் பரிசோதனை செய்யப்பட்டுள்ளதாகவும் இந்திய மருத்துவ ஆராய்ச்சி கவுன்சில் தெரிவித்துள்ளது.
 
