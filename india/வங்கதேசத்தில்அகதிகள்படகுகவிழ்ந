
வங்கதேசத்தில் அகதிகள் படகு கவிழ்ந்ததில் 26 பேர் மாயம் 


நமது நிருபர்
ஆகஸ்ட் 16, 2021
8/16/2021 12:51:09 PM



வங்கதேசம் : வங்கதேசத்தில் அகதிகள் சென்று கொண்டிருந்த மீன்பிடி படகு நடுக்கடலில் கவிழ்ந்துது. இதில் 26 அகதிகள் மாயமாகினர். 
மியான்மரில் பொதுமக்களை அச்சுறுத்தும் வகையில் கலவரங்கள் நடந்துவருகிறது . இந்த கலவரங்களுக்கு அஞ்சி ஆயிரக்கணக்கான ரோஹிங்கயா அகதிகள் வங்கதேசத்திலிருந்து தொலைவில் உள்ள ஒரு தீவில் அடைக்கலம் பெற்றனர். ஆனால் , அந்த தீவு , மக்கள் வாழ்வதற்குத் தகுதியற்றதாகவும் , ஆபத்தானது எனவும் சமூக ஆர்வலர்கள் தொடர்ந்து விழிப்புணர்வு ஏற்படுத்திவந்தனர். 
இதனால் , அங்கிருந்து 40 அகதிகள் மீன்பிடி படகு மூலம் கடலில் தப்பிச் செல்ல முயன்றனர். அவர்கள் சென்ற படகு நடுக்கடலில் கவிழ்ந்து விபத்துக்குள்ளானது . இதில் 14 பேரை மீனவர்கள் காப்பாற்றிவிட்டனர். மற்ற 26 அகதிகள் மாயமாகினர். அவர்கள் கடலில் சிக்கி உயிரிழந்திருக்கலாம் என்று அச்சம் நிலவுகிறது. 
