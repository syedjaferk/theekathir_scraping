
துக்ளக் லாக்டவுன், மணி அடித்தல்...   மோடி அரசின் நடவடிக்கை குறித்து ராகுல்  கிண்டல்.... 


நமது நிருபர்
ஏப்ரல் 17, 2021
4/17/2021 12:00:00 AM



புதுதில்லி:
கொரோனா வைரஸ் தொற்றைக் கட்டுப்படுத்த மத்திய பாஜக அரசு கையாண்ட முயற்சிகள் குறித்து துக்ளக் லாக்டவுன், மணி அடித்தல் என ராகுல் காந்தி கூறியுள்ளார். 
மத்திய அரசின்  கொரோனா வைரஸ் பரவலை  கட்டுப்படுத்தும் வழிமுறை குறித்து ராகுல் காந்தி டிவிட்டரில்,  “கொரோனா பரவலைக் கட்டுப்படுத்தும் வழிமுறையின் முதல் நடவடிக்கை, துக்ளக் லாக்டவுனை அமல்படுத்தியது, இரண்டாவது நடவடிக்கை, மணி ஓசை எழுப்பச் செய்தல்,மூன்றாவதாக, கடவுளைத் துதி பாடுதல்” என்றும்  கொரோனாவைரஸைக் கட்டுப்படுத்த மத்திய அரசு கையாண்ட முயற்சிகள், நடவடிக்கைகள் தில்லியை  ஆண்ட துக்ளக் வம்சத்தைச் சேர்ந்த முகமது பின் துக்ளக் போன்று, எதையும் திட்டமிடாமல், தன்னிச்சையாக இருப்பதாகவும் ராகுல் காந்தி கிண்டல் தொனியில் குறிப்பிட்டுள்ளார்.
