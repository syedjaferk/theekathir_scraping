
ஊரைக் கொள்ளையடித்து ஓர் ஊதாரித் திருமணம்-எஸ்.பாலா


நமது நிருபர்
ஜூலை 12, 2024
7/12/2024 12:00:48 PM



உலகில்  கோடிக்கணக்கான திரு மணங்கள் நடைபெற்றுக் கொண்டு தான் உள்ளன. ஆனால் அம்பானியின் மகன்  ஆனந்த்தின் திருமணமோ உலகில் இதுவரை இல்லாத செலவில் நடந்து வருகிறது.
மணமகனின் தந்தை  முகேஷ் அம்பானி தற்போது 96 லட்சம் கோடி ரூபாய் சொத்து  மதிப்புடன் உலகின் 9வது பெரும் பணக்காரராக உள்ளார்.  ஆசியாவின் முதல் பெரும் பணக்கார ராகவும் திகழ்ந்து வருகிறார். ஆனந்த் அம்பானி யின் மனைவியாகும் ராதிகா மெர்ச்சண்ட்,  பெற்றோரது நிகர சொத்து மதிப்பு தோராயமாக ஒரு லட்சத்தி ஐம்பத்தி ஐந்து ஆயிரம் கோடி ரூபாய் என மதிப்பிடப்பட்டுள்ளது. ஆனந்த் மற்றும் ராதிகா திருமணம் மும்பையில் உள்ள ஜியோ வேர்ல்டு கன்வென்ஷன் சென்டரில் பிரமாண்டமான திருமணமாக ஜூலை 12 அன்று நடைபெற்றுள்ளது.
திருமணத்திற்கு முந்தைய நிகழ்வுகள் என்ற முறையில் ஐந்து விதமான நிகழ்வுகள் நடந்தேறியுள்ளன. முதலில் நிச்சயதார்த்த விழா; அடுத்தது மார்ச் மாதம்  குஜராத் மாநிலம் ஜாம் நகரில் தங்களுடைய ஆடம்பர தோட்டத்தில்  திருமணத்திற்கு முன்பான முதல் விருந்து நிகழ்வில் அமெரிக்கா முன்னாள் ஜனாதிபதி டிரம்ப் மகள் இவான்கா டிரம்ப், பில்கேட்ஸ், மார்க் ஜூக்கர்பொர்க்  தொடங்கி உலகம் முதல் உள்ளூர்  வரையிலான ஏராள மான பிரமுகர்கள் கலந்து கொண்டனர்.
மேற்கண்ட நிகழ்வுகள் துவங்கியது முதல் சில மாதங்களாகவே, பிரதான தேசிய ஊடகங்களில் ஒரே ஆனந்த் அம்பானி புகழ்மாலைகள் தான்.
ஆனந்த அம்பானி  யானையிடம், ஏன் புலி யிடம் கூட பரிவாக, பாசமாக நடந்து கொள்வ தாக பத்திரிகைகள் புகழ்ந்து தள்ளின. 
திருமணத்திற்கு முந்தைய கப்பல்  பயணம்
ஆனந்த்-ராதிகா திருமணத்திற்கு முந்தைய இரண்டாவது விருந்து நிகழ்வானது, இத்தாலியில் இருந்து பிரான்ஸ் நாட்டின் தெற்கு பகுதிக்கு 4,380 கிலோமீட்டர் தூரம் பயணம் செய்யும் கப்பலில் நடந்தேறியது. 
மே 28 முதல் 31 வரை நான்கு நாட்கள் நடை பெற்ற மேற்கண்ட இரண்டாவது விருந்து நிகழ்ச்சிக்கான அழைப்பிதழ் சமூக வலை தளங்களில் வைரல் ஆக்கப்பட்டு, அதே பேச்சாக மாற்றப்பட்டது.
ஆனந்த்-ராதிகா திருமணத்திற்கான ஒவ்வொரு நிகழ்வும் ஒவ்வொரு விதமான முறையில் வடிவமைக்கப்பட்டிருந்தது. அதற்கேற்ப ஆடைகள், அலங்காரங்கள், உணவுகள், மேட்டிமைத்தனங்கள் என நடந்தேறி உள்ளன.
உடைகளும்  ஆடம்பர அலங்காரமும்
இத்தகைய நிகழ்வுகளில் ஒரு நாள் மாலை ஆனந்த் அம்பானி  அணிந்திருந்த தங்க ஜரிகையிலான கோட்டின் மதிப்பு 6 கோடி  ரூபாயாகும். திருமண விழாவின் ஒவ்வொரு தரு ணத்திலும் ஆனந்த அம்பானி அணிந்திருந்த ஆடைகளும் கையில் கட்டி இருந்த கைக்கடி காரங்களும் காலணிகளும் மதிப்பிட்டால்  ரூ. 500 கோடியைத் தாண்டுகிறது.
இதில் ரோலக்ஸ், பிட்டர் பிலிப், ரிச்சர்ட் மைல் ஆகிய உயர்ரக கைக்கடிகாரங்களின் மதிப்பு 200 கோடி ரூபாய் என்கிறார்கள். தன்னு டைய தம்பியின் திருமணத்திற்காக ஆனந்த்துக்கு, ஆகாஷ் சிறப்புப் பரிசாக 28 கோடி ரூபாய் மதிப்புள்ள 5 வாட்ச்களை  அளித்து பெருமைபட்டுக் கொண்டார்.
மணமகள் ராதிகா ‘கேலக்டிக் பிரின்சஸ்’ என்ற பெரும் பணக்கார மேட்டுக்குடி உடைய லங்கார வகைமையின் கீழ் ஏரோஸ்பேஸ் அலு மினியம் டெக்னாலஜி மூலம் தயாரிக்கப்பட்ட கிரேஸ் லிங் கோச்சர் துண்டுகளை அணிந்து இருந்தார்.
திருமணத்திற்காக இந்த நிகழ்வுகளின் போது அணிவதற்காக தங்கத்தில் உருவாக்கப் பட்ட 300 கோடி ரூபாய் மதிப்புள்ள சேலையை யும், 278 கோடி ரூபாய் மதிப்புள்ள
ஆடம்பர வைர, வைடூரிய, ரத்தினக்  கற்களால் அலங்கரிக்கப்பட்ட ஆடையையும்,  உலகத்தில் முத்து, பவளம்,ரூபி, எமரால்ட், பிளாட்டினம் என எத்தனை விலை உயர்ந்த கற்கள் மற்றும் ஆபரணப் பொருட்கள் இருக் கிறதோ அதில் எதுவும் விடுபடாமல் பிரத்யேக மான நகைகள் தயாரிக்கப்பட்டு இருந்தன. இதில் திருமணத்திற்காக செய்யப்பட்டிருந்த கழுத்தில் அணியும் ஆபரணமான நெக்லஸ் மட்டும் 290 கோடி ரூபாய் என்கிறார்கள். தன்னு டைய அண்ணன் மனைவிக்காக, ஆனந்தின் சகோதரி ஈசா அம்பானி அணிவித்த பிரேஸ்லெட்டின் மதிப்பு 18 கோடி ரூபாயாகும்.
அம்பானியின் மனைவி, மகள், மருமகன், அவருடைய குடும்பத்தினர் அணிந்திருந்த ஒவ்வொரு ஆடையையும், அணிகலன்களை யும் ஆயிரக்கணக்கான கோடி ரூபாய்கள் என்று மதிப்பிடலாம்.
புதிய தம்பதிகளுக்கு டினா அம்பானியின் சிறப்பு பரிசாக 460 கோடி ரூபாய் செலவில் துபாயில் உள்ள ஆடம்பர செயற்கைத் தீவில் புதிய பங்களா ஒன்றும் வழங்கப்பட்டுள்ளது. இவையெல்லாம் திருமணத்தில் பயன் படுத்தப்பட்ட சிலபொருட்களின்  மதிப்பீடுகள் மட்டுமே! ஆனால் உண்மையில் அதன் மதிப்பீடுகள் அம்பானிக்கு மட்டுமே வெளிச்ச மாகும்.
கோடிகள் வாரியிறைக்கப்பட்ட கலை நிகழ்ச்சிகள்
ஆனந்த் அம்பானியின் திருமண விழாவில் உலகின் பிரபலமான கலைஞர் ஜஸ்டின் பீபர் பங்கேற்றார். ஜஸ்டின் பீபரின் நடிப்பில் விருந்தினர்கள் அசந்துபோய் இருந்தனர்.
 சங்கீத் விழா என  பெயரிடப்பட்டு 500 க்கும் மேற்பட்ட கோடி ரூபாய்கள் வாரி இறைக்கப்பட்டது.
ஒவ்வொரு நிகழ்விலும் விருந்தினர்களை உபசரிப்பதற்கென்று ஒரு பெரும் படையும் விமானங்களும் ஆடம்பர கார்களும் என பட்டியலிட்டால் விளக்கமாக சொல்லுவதற்கு இடம் போதாது.
ஆடம்பரமான மாளிகை
மும்பையில் உள்ள ஜியோ வேர்ல்ட் சென்டரில் திருமணம் நடந்தது. ஏற்கனவே இது பிரம்மாண்டமான அரங்கம் ஆகும். இது இன்னும் அதி அற்புதமான மலர்கள் மற்றும் கூடுதல் விளக்குகளால் அலங்கரிக்கப்பட்டது.
நிச்சயதார்த்தம் துவங்கி திருமணம் வரை யிலும், அதனைத் தொடர்ந்தும் பல்வேறு நிகழ்வுகள் அரங்கேறி வருகின்றன. இவை ஒவ்வொன்றும் ஆயிரக்கணக்கான கோடி ரூபாய் நிகழ்வுகள் ஆகும். மொத்தத்தில் முகேஷ் அம்பானி மகன் ஆனந்த் அம்பானி யின் திருமணத்திற்கு சுமார் பத்தாயிரம் கோடி ரூபாய் செலவழிக்கப்பட்டு இருக்கலாம் என மதிப்பிடப்பட்டு உள்ளது.
இந்தத் திருமணத்திற்கு ஒரு கட்டுரை அல்ல; ஒரு புத்தகமே எழுதக்கூடிய அள விற்கு ஊதாரித்தனமும், மக்களிடம் கொள்ளை யடித்த பணத்தை சூறைவிடக்கூடிய அவலமும் இந்திய திருநாட்டில் நிகழ்ந்துள்ளது. 
திருமணத்திலும்  வணிக நோக்கம்
இந்தியாவில் முகநூலை 32 கோடிப் பேரும், இன்ஸ்டாகிராமை 36 கோடிப் பேரும்,
வாட்ஸ் அப்பை 48 கோடிப் பேரும் பயன்படுத்தி வருகின்றனர். இதற்கான மையம் தற்போது வெளிநாட்டில் உள்ளது. இதனை தன்னுடைய வணிக நலன்களுக்காக
இந்தியாவுக்கு கொண்டு வர, அம்பானி யின் ஜியோ நிறுவனம் முயற்சிக்கிறது. இதனை சாதித்துக் கொள்ளத்தான், மெட்டா நிறு வனத்தின் இயக்குநர் மார்க் ஜூக்கர்பொர்க் திரு மண முந்தைய விருந்திற்கு அழைக்கப்பட்டார்.
சபையச்சி நிறுவனம் மூலமாகவே ஆடை உள்ளிட்ட பொருட்கள் தயாரிக்கப்பட்டன. இந்நிறுவனத்தில் அம்பானி குடும்பத்திற்கு 40 சதவீதம் பங்குகள் உண்டு. இதனை விளம்பரப்படுத்துவதன் மூலமாக தன்னு டைய எதிர்கால வியாபாரத்தை ஊக்கப்படுத்து வதற்கும் பயன்படுத்திக் கொண்டனர்.
எங்கிருந்து வந்தது  இவ்வளவு பணம்?
ஆனந்த் அம்பானி திருமணம் இவ்வளவு பிரமாண்டமாக நடந்து வரக்கூடிய நேரத்தில் ஜியோவின் தொலைபேசி, இன்டர்நெட் கட்ட ணங்கள் 12-27  சதவீதம் உயர்த்தப்பட்டன. இதன் மூலமாக மூன்றே மாதங்களில் - அதாவது 84 நாட்களில் அம்பானிக்கு பத்தா யிரம் கோடி ரூபாய் வரை கூடுதல் வருமானம் கிடைக்கும்.
சராசரியாக மாதம் ஒன்றிற்கு ஒவ்வொரு பயனாளருக்கும் 200 ரூபாய் கட்டணத்தை ஜியோ உயர்த்தியுள்ளது. இந்தியா முழுவதும் 42 கோடிக்கும் மேலான வாடிக்கையாளர்கள் இந்நிறு வனத்திற்கு உள்ளனர். இவர்களிடம் பத்தா யிரம் கோடியை வசூலித்து விடுவார்கள்.
உழைத்தால் முன்னேறலாம் என்பார்கள். ஆனால் யார் உழைத்தால், யார் முன்னே றலாம் என்பது தான் இங்கே கேள்வி. அம்பானிக்கு மோடி அரசு வழங்கிய கார்ப்பரேட் சலுகைகளும், குறைக்கப்பட்ட வரிகளும், மக்களிடம் இருந்து உறிஞ்சப்பட்ட இந்திய நாட்டின் பொதுச் செல்வங்களும் தான் அதற்கு அத்தாட்சிகள்.
மூலதனத்தின் ஒவ்வொரு மயிர்க் கால்களிலும் உழைப்பாளி மக்களின் ரத்தத்தின் கறை படிந்திருக்கும் என்று மாமேதை மார்க்ஸ் கூறினார். திருமணம் எனும் பெயரில் நடைபெறும் அதீத ஆடம்பர அட்டூழியங்களி லும் தற்போது நேரில் இன்றைக்கு காண முடிகிறது. 
எஸ்.பாலா
சிபிஐ(எம்) மாநிலக்குழு உறுப்பினர்



 
