
தேவையில்லாமல் வெளியே  சென்றுவர வேண்டாம்..  உன்னாவ் சிறுமிக்கு நீதிமன்றம் அறிவுரை....  


நமது நிருபர்
ஆகஸ்ட் 11, 2021
8/11/2021 12:00:00 AM



புதுதில்லி:
உத்தரப் பிரதேச மாநிலம் உன்னாவ் மாவட்டத்தில், 17 வயது சிறுமியை, அந்ததொகுதியின் எம்எல்ஏ-வும், பாஜக தலைவருமான குல்தீப் சிங் செங்கார், கடந்த 2017-ஆம் ஆண்டு தனது கூட்டாளிகளுடன் சேர்ந்துகும்பல் வல்லுறவுக்கு உள்ளாக்கினார். சிறுமியின் தந்தையும் அடித்துக் கொல்லப்பட்டார்.இதுதொடர்பாக விசாரணை நடைபெற்று வந்த நிலையில், கடந்த 2019-ஆம்ஆண்டு அந்த இளம்பெண் தனது உறவினர்களுடன் காரில் சென்று கொண்டிருந்தபோது, அவர்கள் மீது லாரியை ஏற்றியும் கொலை செய்யும் முயற்சி நடந்தது. இதில்,இளம்பெண்ணின் உறவினா்களான இரண்டுபெண்கள் உயிரிழந்தனர். உன்னாவ் இளம்பெண்ணோ, தீவிர சிகிச்சைக்குப் பின் உயிர் பிழைத்தார். இதையடுத்து, இந்த விபத்து திட்டமிட்டு நிகழ்த்தப்பட்டிருக்கலாம் என்ற சந்தேகத்தின் அடிப்படையில், சிபிஐ விசாரணைக்கு உத்தரவிடப்பட்டது. பாதிக்கப் பட்ட இளம்பெண்ணுக்கு மத்திய ரிசா்வ் காவல்படை (சிஆர்பிஎப்) பாதுகாப்பும் வழங்கப் பட்டது.இந்நிலையில், விபத்து தொடர்பான வழக்கு தில்லி நீதிமன்றத்தில் திங்கட்கிழமைவிசாரணைக்கு வந்தது. அப்போது பேசியநீதிபதி, ‘‘விபத்து வழக்கு முடியும் வரைதேவைப்படும்போது மட்டும் நீங்கள் (பாலியல் வன்கொடுமைக்கு ஆளான பெண்) வெளியே செல்லுங்கள். வெளியே செல்லும்முன் பாதுகாப்பு வீரர்களிடம் தகவல் தெரிவியுங்கள். மேலும், இந்த வழக்கு முடியும் வரை முன்னெச்சரிக்கையுடன் இருங்கள்’’ என்று அறிவுறுத்தியுள்ளார்.பாலியல் வன்கொடுமை வழக்கில் குல்தீப் சிங் செங்காருக்கு கடந்த 2019-ஆம்ஆண்டே ஆயுள் தண்டனை விதித்து தில்லிநீதிமன்றம் தீர்ப்பளித்திருப்பது குறிப்பிடத் தக்கது.
