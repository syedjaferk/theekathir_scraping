
கிளாஸ்கோ மாநாட்டில் சீனா-அமெ. கூட்டுப் பிரகடனம்


நமது நிருபர்
நவம்பர் 11, 2021
11/11/2021 7:55:18 AM



கிளாஸ்கோ, நவ. 11- புவி வெப்பநிலை அதிகரிப்பை 1.5 டிகிரிக்கும் மிகாமல் கட்டுக்குள் வைத்திருப்பதற்கான நடவடிக்கை களை கூட்டாகவும், துரிதமாகவும் மேற்கொள்வோம் என்ற அறைகூவலு டன் கிளாஸ்கோ காலநிலை மாற்ற உச்சிமாநாட்டில் சீனாவும், அமெரிக்கா வும் கூட்டுப் பிரகடனம் ஒன்றை வெளி யிட்டுள்ளன. இதை உலக நாடுகள் வரவேற்றுள்ளன. கிளாஸ்கோ நகரில் காலநிலை மாற்ற உச்சிமாநாடு அக்டோபர் 31 முதல் தொடர்ந்து நடைபெற்று வருகிறது. இந்த மாநாடு நிறைவடையும் நிலையில், புவி வெப்பநிலையை கட்டுப்படுத்துவதற்கு அதிகபட்ச பங்களிப்பு செய்வதற்கு வாய்ப்புள்ள நாடுகள் எனக் கருதப்படும் அமெரிக்காவும், சீனாவும் அரசியல் ரீதியாக எதிரெதிர் துருவத்தில் உள்ள போதிலும், புவியைக் காக்க இணை ந்து செயல்படுவோம் என கூட்டுப்பிரகட னம் வெளியிட்டிருப்பது, இதுவரை யிலும் நடைபெறாத குறிப்பிடத்தக்க நிகழ்வு என சூழலியல் வல்லுநர்கள் மகிழ்ச்சி தெரிவித்துள்ளனர்.
பொதுவான, அதே நேரத்தில் வேறு பட்ட பொறுப்புக்களை உறுதியோடு நிறைவேற்றுவோம் என்ற கோட்பாட்டின் அடிப்படையில், பாரீஸ் காலநிலை மாற்ற ஒப்பந்தங்களை முழு  மனதோடு தொடர்ந்து மேற்கொள்ள உறுதியேற்போம் சீனா - அமெரிக்கா  கூட்டுப் பிரகடனத்தில் அறிவிக்கப் பட்டுள்ளது. குறிப்பாக மீத்தேன் மற்றும் கார்பன் டை ஆக்சைடு கழிவுகள்  உமிழ்வை கணிசமாக கட்டுப்படுத்து வதற்கான நடவடிக்கைகளை மேம் படுத்துவோம் என்று குறிப்பிட்டுள்ள அந்தப் பிரகடனம், மாற்று எரிசக்தி யாக சூரிய சக்தி உள்ளிட்டவற்றை பயன்படுத்த வேண்டியதன் அவ சியத்தையும் சுட்டிக்காட்டியுள்ளது. இந்தப் பணியை முடுக்கிவிடும் விதத்தில் 2026-30ஆம் ஆண்டில் வரும் சீனாவின் 15வது ஐந்தாண்டுத் திட்டத்தை முற்றாக பசுமை நடவடிக்கை களுக்காகவும் நிலக்கரி பயன்பாட்டை கணிசமாக குறைப்பதற்காகவும் அர்ப்பணிப்பது என சீனா ஏற்கெனவே அறிவித்துள்ளது. இந்நிலையில் சீனா - அமெரிக்கா இடையிலான கால நிலை மாற்ற ஒத்துழைப்பை மேம்படுத்து வது, இதற்காக ஒரு செயற்குழுவை உருவாக்குவது என்பது உள்ளிட்ட அறி விப்புகளுடன் இந்தப் பிரகடனம் வெளி யிடப்பட்டுள்ளது. ஏற்கெனவே பாரீஸ் மாநாட்டில் ஒப்புக்கொண்ட படி காலநிலை மாற்ற நடவடிக்கை களுக்கான நிதியாக வளர்ந்த நாடுகள் ஒவ்வொரு ஆண்டும் 100 பில்லியன் டாலர் அளிப்பது என்ற வாக்குறுதியை நிறைவேற்ற வேண்டும் என சீனா இந்த மாநாட்டில் வலியுறுத்தி வந்தது. இதை அமெரிக்கா ஒப்புக்கொண்டது. இந்த அம்சத்தையும் இணைத்து பிரகடனம் வெளியிடப்பட்டுள்ளது.
