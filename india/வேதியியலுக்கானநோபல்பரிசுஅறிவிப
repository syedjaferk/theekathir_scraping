
வேதியியலுக்கான நோபல் பரிசு அறிவிப்பு 


நமது நிருபர்
அக்டோபர் 6, 2021
10/6/2021 1:24:40 PM



2021 ஆம் ஆண்டின் வேதியியலுக்கான நோபல் பரிசு இரண்டு விஞ்ஞானிகளுக்குப் பகிர்ந்தளிக்கப்படுவதாக அறிவிக்கப்பட்டுள்ளது.
மருத்துவம், இயற்பியல், வேதியியல், பொருளாதாரம், இலக்கியம் ஆகிய துறைகளில் சாதனை படைத்தவர்களுக்கு ஒவ்வொரு ஆண்டும் நோபல் பரிசு வழங்கப்பட்டு வருகிறது. அமைதிக்கான நோபல் பரிசு நார்வேயிலும், பிற துறைகளுக்கான நோபல் பரிசு ஸ்வீடன் தலைநகர் ஸ்டோக்மிலும் அறிவிக்கப்படுகிறது.
இந்நிலையில், 2021-ஆம் ஆண்டிற்கான நோபல் பரிசுகள் அக்டோபர்  5 ஆம் தேதி முதல் அறிவிக்கப்பட்டு வருகின்றன. ஏற்கனவே, மருத்துவத் துறைக்கான நோபல் பரிசு, இயற்பியல் துறைக்கான நோபல் பரிசுகள் அறிவிக்கப்பட்ட நிலையில், இன்று வேதியியலுக்கான நோபல் பரிசு ஜெர்மனியைச் சேர்ந்த பெஞ்சமின் லிஸ்ட், அமெரிக்காவைச் சேர்ந்த டபிள்யூ சி மேக்மில்லன் ஆகியோருக்கு அறிவிக்கப்பட்டு உள்ளது. 
வேதியல் துறையில் சிறந்த ஆராய்ச்சிக்காக இவர்களுக்கு நோபல் பரிசு வழங்கப்பட்டு உள்ளது. கடந்த ஆண்டு வேதியியல் பரிசு பெற்ற இம்மானுவேல் சார்பென்டியர் மற்றும் ஜெனிபர் டவுட்னா ஆகியோர் மரபணு தொழில்நுட்பத்தின் கூர்மையான கருவிகளில் ஒன்றான மரபணு கத்தரிக்கோல் (CRISPR/Cas9 )  கண்டுபிடித்ததற்காக நோபல் பரிசைப் பகிர்ந்து கொண்டனர் என்பது குறிப்பிடத்தக்கது. 
