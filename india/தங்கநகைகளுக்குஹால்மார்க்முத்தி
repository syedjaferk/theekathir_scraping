
தங்க நகைகளுக்கு ஹால்மார்க் முத்திரை கட்டாயம்- ஒன்றிய அரசு அறிவிப்பு!


நமது நிருபர்
ஜூன் 16, 2021
6/16/2021 10:35:58 AM



தங்க நகையின் தரத்தை குறிக்கும் ஹால்மார்க் முத்திரை இன்று முதல் கட்டாயம் என ஒன்றிய அரசு அறிவித்துள்ளது.
தங்க நகைகளை விற்கும்போது அதில் ஹால்மார்க் முத்திரை இருக்க வேண்டும் என்பது கட்டாயமாக்கப்பட்டுள்ளது. இந்த புதிய விதி இன்று முதல் அமலுக்கு வருகிறது. முதல்கட்டமாக நாடு முழுவதும் 256 மாவட்டங்களில் அமலுக்கு வருகிறது.
இதன்படி, தங்க நகை விற்பனையாளர்கள் இனி 14, 18 மற்றும் 22 கேரட் ஆகிய மூன்று கிரேடுகளில் மட்டுமே தங்கத்தை விற்பனை செய்ய வேண்டும். மேலும் இந்திய தர நிர்ணய அமைப்பின் சான்றான ஹால்மார்க் முத்திரையும் கட்டாயம் இடம்பெற்றிருக்க வேண்டும் என தெரிவிக்கப்பட்டுள்ளது.
