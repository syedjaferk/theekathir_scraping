
ஐ.நா.பாதுகாப்புக் கவுன்சிலின் தலைமை பொறுப்பில் இந்தியா..... 


நமது நிருபர்
மே 28, 2021
5/28/2021 12:00:00 AM



புதுதில்லி:
ஐ.நா.பாதுகாப்புக் கவுன்சிலின் தலைமை பொறுப்பினை  இந்தியா ஏற்க இருப்பதாக  இந்திய வெளியுறவுத்துறை அமைச்சர் ஜெய்சங்கர் தெரிவித்துள்ளார்.
 ஐ.நா. சபை பாதுகாப்புக் கவுன்சிலில் அமெரிக்கா, ரஷ்யா, பிரிட்டன், சீனா, பிரான்ஸ் ஆகிய நாடுகள் நிரந்தர உறுப்பினர்களாக உள்ளன. பாதுகாப்பு கவுன்சிலின் தற்காலிக உறுப்பினர்களுக்கான தேர்தல் கடந்த ஆண்டு 2020- ல் நடைபெற்றது. இதில்  இந்தியா வெற்றிபெற்றது. அதையடுத்து ஐ.நா பாதுகாப்பு கவுன்சிலின்  தற்காலிக உறுப்பினராக, இந்தியா பொறுப்பேற்றதுடன், பாதுகாப்புக் கவுன்சிலில்இந்திய தேசியக் கொடி 2021 ஜனவரியில் பொருத்தப்பட்டது.8-வது முறையாக பாதுகாப்புக் கவுன்சிலின் உறுப்பினராக இந்தியா பொறுப்பேற்றுள்ள நிலையில், இன்றைய கொடி நிறுவல் விழாவில் பங்கேற்பது பெருமைக்குரியது என்று ஐ.நாவுக்கான இந்தியாவின் நிரந்தர பிரதிநிதி டி.எஸ்.திருமூர்த்தி தெரிவித்தார். இந்த நிலையில் வரும்ஆகஸ்ட் மாதம் ஐ.நா.பாதுகாப்புக் கவுன்சிலின் தலைமை பொறுப்பினை இந்தியா ஏற்க இருப்பதாக இந்திய வெளிவிவகாரத்துறை அமைச்சர் ஜெய்சங்கர் தெரிவித்துள்ளார். இதன் காரணமாக, ஐ.நா. பாதுகாப்புக் கவுன்சிலில் நிரந்தர உறுப்பினராக வேண்டும் என்ற  இந்தியாவின் எண்ணம் நிறைவேற வாய்ப்பு கிடைத்துள்ளது.
