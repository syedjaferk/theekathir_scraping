
மூன்றில் இரண்டு இந்தியர்கள் இணையத்திற்கு அடிமை : கருத்துக்கணிப்பில் தகவல்  


நமது நிருபர்
ஆகஸ்ட் 25, 2021
8/25/2021 2:29:04 PM



கொரோனா ஊரடங்கு காரணமாக மூன்றில் இரண்டு இந்தியர்கள் இணையத்திற்கு அடிமையாகியுள்ளனர் என சமீபத்திய கருத்துக்கணிப்பில் தெரியவந்துள்ளது.  
கொரோனா பெருந்தொற்றானது மக்களைப் பொருளாதார ரீதியாகவும், உளவியல் ரீதியாகவும் பெரிதாகப் பாதித்துள்ளது. இந்நிலையில், மூன்றில் இரண்டு இந்தியர்கள் அதாவது 66 சதவிகிதத்தினர் இணையத்திற்கு  அடிமையாகியுள்ளனர் என்று புதிய ஆய்வில் தெரியவந்துள்ளது. 
சைபர் பாதுகாப்பு குறித்து நுகர்வோர் பாதுகாப்பு நிறுவனமான நார்டன் லைப்லாக் 1000 இந்தியர்களிடம் இந்த ஆய்வை நடத்தினர்.இந்த ஆய்வில் பணி , கல்வி போன்றவை தவிர்த்து மற்ற காரணிகளுக்காக 4.4 மணி நேரத்தை ஒரு சராசரி இந்தியர் இணையத்தில் செலவிடுவதாகத் தெரியவந்துள்ளது. 
அதுமட்டுமின்றி , இந்த கொரோனா காலத்தில் ஸ்மார்ட்போன்களையும் தேவைக்கு அதிகமாகப் பயன்படுத்துவதாகவும் கருத்துக்கணிப்பில் பங்கேற்ற 84 சதவிகித்தினர் தெரிவித்துள்ளனர். மேலும், ஸ்மார்ட்போன் ஸ்க்ரீனை அதிக நேரம் பார்ப்பதால் உடலளவில் பாதிக்கப்படுகிறோம் என 74 சதவிகித்தினரும் , மனதளவில் பாதிக்கப்படுகிறோம் என 55 சதவிகித்தினரும் தெரிவித்துள்ளனர். 
அதேபோல் , தனியுரிமை பாதிக்கப்படுவதால் ஸ்மார்ட்போன்களை வாங்கமாட்டோம் என 40 சதவிகித்தினரும் தெரிவித்துள்ளனர் . 
