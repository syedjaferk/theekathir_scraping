
விவசாயிகளுக்கு இன்று ரூ.19,500 கோடி வழங்குகிறார் பிரதமர்.... 


நமது நிருபர்
ஆகஸ்ட் 9, 2021
8/9/2021 12:00:00 AM



புதுதில்லி:
பிரதமர் கிசான் திட்டத்தின் அடுத்ததவணைத் தொகையாக விவசாயி களுக்கு ரூ.19,500 கோடியை பிரதமர் மோடி  திங்களன்று வழங்குகிறார்.பிரதமர் கிசான் திட்டத்தின் கீழ் தகுதி வாய்ந்த விவசாயிகளுக்கு 4 மாதங்களுக்கு ஒரு முறை ரூ. 2000 வீதம் மூன்றுதவணையாக ஆண்டுக்கு மொத்தம் ரூ. 6 ஆயிரம் நிதியுதவி  விவசாயிகளின் வங்கிக்கணக்கில் பரிமாற்றம் செய்யப்படுகிறது.இந்நிலையில் இத்திட்டத்தின் கீழ் அடுத்த தவணை நிதியை, பிரதமர் நரேந்திர மோடி ஆகஸ்ட் 9 ஆம் தேதி பிற்பகல் 12:30 மணிக்கு காணொலிக் காட்சி வாயிலாக விடுவிக்கவிருக்கிறார். இதன்படி 9.75 கோடிக்கும் அதிகமான விவசாய குடும்பங்களுக்கு சுமார் ரூ. 19,500 கோடி அவர்களது வங்கிக் கணக்கில் நேரடியாக பரிமாற்றம் செய்யப்படும் என்று தெரிவிக்கப்பட்டுள்ளது.
