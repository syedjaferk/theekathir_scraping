
‘பொக்கிஷ’ அறை சாவிகளை பிரதமர் கண்டுபிடிக்கட்டும்!  வி.கே. பாண்டியன் பதிலடி


நமது நிருபர்
மே 22, 2024
5/22/2024 10:48:20 PM



புவனேஸ்வர், மே 22 - “பூரி ஜெகநாதர் கோயிலின் பொக்கிஷ அறை சாவி காணா மல் போய்விட்டது. நமது வீட்டு சாவி காணாமல் போனால் ஜெகநாதரிடம் முறையிடலாம். ஆனால் ஜெகநாதர் கோயில் பொக்கிஷ அறையின் சாவியே காணாமல் போய்விட்டது. அந்தச் சாவி தமிழ்நாட்டுக்கு அனுப்பி வைக்கப்பட்டுள்ளதாக மக்கள் கூறு கிறார்கள்” என பிரதமர் மோடி பேசியிருந்தார்.
ஒடிசா முதல்வர் நவின் பட்நாயக்கின் தனி ஆலோசகரும், முன்னாள் ஐஏஎஸ் அதி காரியுமான வி.கே. பாண்டியன் தமிழ்நாட்டைச் சேர்ந்தவர் என்பதால், இவ்வாறு பேசிய பிரதமர் மோடி, வி.கே.  பாண்டியன் மீது மட்டுமல்லாமல், ஒட்டு மொத்த தமிழ்நாட்டு மக்கள் மீதும் திருட்டுப் பட்டம் கட்டினார். இதற்கு முதல்வர் மு.க. ஸ்டாலின் உள்பட தமிழக அரசியல் கட்சிகளின் தலைவர்கள் பலரும் கடும் கண்டனம் தெரிவித்தனர்.
இந்நிலையில், வி.கே. பாண்டியன் பதிலடி கொடுத்துள்ளார். அதில், “அள வற்ற அறிவாற்றலைப் பெற்றுள்ள பிரதமர் மோடி பூரி ஜெகநாதர் கோயில் பொக்கிஷ அறையின் தொலைந்துபோன சாவிகளை கண்டுபிடித்துக் கொடுக்க வேண்டும் என வேண்டுகோள் விடுக்கிறேன். அவரிடம் உள்ள  எண்ணற்ற அதிகாரிகள் மூலமாக இந்தப் பணியை அவர் செய்தாக வேண்டும். பிரதமரின் அறி வாற்றல் ஒடிசா மக்களின் வாழ்வு ஒளிமய மாக உதவட்டும்” என்று கிண்டல் அடித்துள்ளார்.
மேலும், “கோயில் அறையின் சாவிகள் தொலைந்து 40 ஆண்டுகள் ஆகி விட்டன. அதில், பத்தாண்டு காலமாக கூட் டணி ஆட்சியின்போது பாஜக அமைச்சர்கள் இந்த விவகாரத்தைக்கையாண்டுள்ளனர். 
எனவே, தொலைந்த சாவிகளை பாஜக தலைவர்கள்கூட கண்டுபிடித்துக் கொடுக்க லாம். மாநில நிர்வாகத்தால் நிர்ணயிக்கப் படும் தேதியில் புதையல் அறையின் கதவைத் திறக்க ஒடிசா உயர் நீதிமன்றம் உத்தரவிட்டுள்ளது. எனவே, 40 ஆண்டுகள் கழித்து தற்போது புதையல் அறை திறக்கப்பட உள்ளது. இந்த நிகழ்வில் பிரதமர் மோடியும் கலந்துகொள்ள வேண்  டும் என கேட்டுக்கொள்கிறோம்” என்றும் தனக்கான பாணியில் பதிலடிகொடுத்துள்ளார்.
