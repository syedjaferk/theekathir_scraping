
ஆற்றுப் போக்குவரத்து பாதிப்பு


நமது நிருபர்
ஆகஸ்ட் 11, 2022
8/11/2022 9:05:34 PM



பெர்லின், ஆக.11- ஜெர்மனியில் நீர் மட்டம் பெருமள வில் குறைந்துவிட்டதால் ஆற்றுப் போக்குவரத்து பெரும் அளவில் பாதிக்கப்பட்டுள்ளது.  ஐரோப்பாவின் பல நாடுகளில் பாயும் ரைன் ஆற்றில் பெரும் அளவு நீர்வரத்து குறைந்திருக்கிறது. 1,230 கி.மீ. நீளமுள்ள இந்த ஆறு, வெப்பம் அதிகரித்துள்ளதாலும், மழை  குறைவான அளவே பெய்திருப்ப தாலும் கடுமையாகப் பாதிக்கப் பட்டுள்ளது. இதனால் உள்நாட்டு ஆற்றுப் போக்குவரத்தும் பெரும்  அடி வாங்கியிருக்கிறது. ஜெர்மனி யிலும் இந்த ஆறு ஓடுகிறது. அதன்  நீர்மட்டம் குறைந்துள்ளதாக அதிகாரப் பூர்வமாக அந்நாட்டின் அரசே ஒப்புக் கொண்டிருக்கிறது. ஜெர்மனியின் நீர்வழிப் பாதை களில் நீர் மிகவும் குறைவாக உள்ளது  என்று ஜெர்மனியின் நாடாளுமன்ற விவ காரச் செயலாளர் ஆலிவர் லுக்சிக் கூறியுள்ளார். மழை பெய்யும் என்று கணிக்கப்பட்டாலும், இந்த வாரம் முழுமையும் நீர்வரத்து குறைவாகவே இருக்கப் போகிறது என்றும் அவர் குறிப்பிட்டுள்ளார்.
