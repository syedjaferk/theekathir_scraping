
ஐஐடியில் பிற்பட்டோருக்கான இடஒதுக்கீட்டை நிறைவேற்ற என்ன நடவடிக்கை எடுக்கப்பட்டது?  மக்களவையில் டி.ஆர்.பாலு எம்.பி.,கேள்வி... 


நமது நிருபர்
ஜூலை 22, 2021
7/22/2021 12:00:00 AM



புதுதில்லி:
இந்திய தொழில்நுட்ப கல்விநிறுவனங்களில் (ஐஐடி) பிற்படுத்தப்பட்டோருக்கான 27 சதவீத இட ஒதுக்கீட்டை நிறைவேற்ற என்னென்ன நடவடிக்கைகள் எடுக்கப்பட்டுள்ளன  என்றுமக்களவையில் திமுக எம்.பி.,டி.ஆர்.பாலு கேள்வி எழுப்பினார்.
இந்திய தொழில் நுட்பநிறுவனங்களில் பிற்பட்டோருக்கான இட ஒதுக்கீட்டை ரத்துசெய்வதற்கான டாக்டர் வி.ராம்கோபால் அறிக்கையை ஒன்றியஅரசு ஏற்றுக் கொண்டதா?  இந்தியதொழில்நுட்ப நிறுவனங்களில் பிற்படுத்தப்பட்டோருக்கான வாய்ப்புகள் மூன்று சதவீதம் அளவிற்கு மட்டுமே உள்ளதா?  ஒன்றிய அரசின் பல்கலைக்கழகங்களில் பிற்படுத்தப்பட்டோருக்கான வாய்ப்புகள் முற்றிலுமாக மறுக்கப்பட்டுள்ளது ஏன்?என்றும் ஒன்றிய கல்வித்துறை அமைச்சர் தர்மேந்திர பிரதானிடம் டி.ஆர்.பாலு  விரிவான கேள்வியை எழுப்பினார்.
இதற்கு அமைச்சர் அளித்தபதிலில், ஒன்றிய கல்வி நிறுவனங்கள் சட்டம் 2019-இன்படி தில்லி இந்திய தொழில்நுட்ப நிறுவனத்தின் இயக்குநர் தலைமையில் அறிக்கை அளிக்கப்பட்டுள்ளது. நாடாளுமன்ற நிலைக்குழு அறிக்கையை ஆராய்ந்து வருகிறது. ஒன்றிய பணியாளர் மற்றும் பயிற்சித்துறையின் அறிவிக்கைகளின்படி, பிற்படுத்தப்பட்டோருக்கான இடஒதுக்கீட்டு முறை பின்பற்றப்படுகிறது. ஆசிரியர்கள் மற்றும் அலுவலர்கள் ஆகிய அனைத்து நிலைகளிலும்இடஒதுக்கீட்டு முறை, ஒன்றிய கல்வி நிறுவனங்கள் சட்டம்,2019-ன்படி நிறைவேற்றப்படுகிறது என்று பதிலளித்தார்.
