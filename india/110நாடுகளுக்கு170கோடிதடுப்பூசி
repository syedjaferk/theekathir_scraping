
110 நாடுகளுக்கு 170 கோடி தடுப்பூசி


நமது நிருபர்
நவம்பர் 30, 2021
11/30/2021 9:59:27 PM



பெய்ஜிங், நவ.30- உலகம் முழுவதும் உள்ள 110 நாடு கள் மற்றும் அமைப்புகளுக்கு 170 கோடி கொரோனா தடுப்பூசிகளை அனுப்பி மக்கள் சீனம் சாதனை படைத்துள்ளது. தடுப்பூசிகளைப் பணக்கார நாடுகள் பதுக்கி வைத்துள்ளன என்று செய்திகள் வெளியாகி வரும் நிலையில், மக்கள் சீனம் 170 கோடி தடுப்பூசிகளைப் பல் வேறு நாடுகளுக்கு அனுப்பியிருக்கிறது. அதிலும் குறிப்பாக ஆப்பிரிக்கக் கண்டத்தில் உள்ள 50 நாடுகள் அந்தப் பட்டியலில் இடம் பெற்றுள்ளன. சீனாவி டமிருந்து ஆப்பிரிக்க ஒன்றிய ஆணை யமும் பெரும் அளவில் தடுப்பூசிகளைப் பெற்றிருக்கிறது. மேலும் 100 கோடி இந்நிலையில் ஆப்பிரிக்க நாடுகளு க்கு மட்டும் மேலும் 100 கோடித் தடுப்பூசி களை அனுப்பப்போவதாக சீனாவின் ஜனாதிபதி ஜி ஜின்பிங் தெரிவித்துள் ளார். சீனா-ஆப்பிரிக்க வருங்கால ஒத்து ழைப்பு என்ற பெயரில் 9 திட்டங்களை செயல்படுத்தப் போகிறார்கள்.
இது குறித்து சீனா மற்றும் ஆப்பிரிக்க நாடு களின் சுகாதாரத்துறை அமைச்சர்களின் கூட்டம் நவம்பர் 29 மற்றும் 30 ஆகிய தேதிகளில் நடைபெற்றது.  இந்தக் கூட்டத்தைத் துவக்கி வைத்து உரையாற்றுகையில்தான் ஜி ஜின்பிங் இதைத் தெரிவித்தார். மேலும் பேசிய அவர், ஒருங்கிணைந்த செயல்பாடுகள் மூலம் இந்த சீனா- ஆப்பிரிக்க மாநாடு பெரும் வெற்றி பெறும் என்று நான் நம்பு கிறேன். இரு தரப்பிலிருந்தும் 270 கோடி மக்களை ஒன்று சேர்த்து பாதுகாப்பான வருங்காலத்தை நோக்கி நாம் நடை போட முடியும்.
ஆப்பிரிக்க நாடுகளுக்கு மேலும் 100 கோடி தடூப்பூசிகள் சீனாவிலி ருந்து அனுப்பி வைக்கப் போகிறோம் என்றார். 2022 ஆம் ஆண்டுக்குள் 60 சதவிகித மக்களுக்கு முழுமையாகத் தடுப்பூசி செலுத்துவது என்ற இலக்கை ஆப்பிரிக்க ஒன்றியம் நிர்ணயித்திருக்கிறது. இந்த இலக்கை அடைவதற்கு சீனா முழுமை யாக உதவும் என்று ஜி ஜின்பிங் உறுதிய ளித்திருக்கிறார். 100 கோடி தடுப்பூசிக ளில் 60 தடுப்பூசிகள் நன்கொடையாக ஆப்பிரிக்க நாடுகளுக்கு வழங்கவும் அவர் ஒப்புதல் அளித்துள்ளார். 40 கோடி தடுப்பூசிகள், சீனாவும் சம்பந்தப்பட்ட ஆப்பிரிக்க நாடும் இணைந்து தயா ரித்துக் கொள்வார்கள். அதோடு, ஆப்பிரிக்க நாடுகளில் 10 சுகாதார மற்றும் மருத்துவத் திட்டங்க ளை சீனா நடைமுறைப்படுத்தப்போகி றது. மருத்துவர்கள், மருத்துவ வல்லு நர்கள் மற்றும் ஊழியர்கள் உள்ளிட்ட 1,500 பேர் சீனாவிலிருந்து ஆப்பிரிக்க நாடுகளுக்குச் சென்று இந்த பத்துத் திட்டங்களையும் நிறைவேற்றும் பணி யில் ஈடுபடவிருக்கிறார்கள்.
